@prefix jbo: <http://jbs.technion.ac.il/resource/> .
@prefix rdf: <http://www.w3.org/1999/02/22-rdf-syntax-ns#> .
@prefix rdfs: <http://www.w3.org/2000/01/rdf-schema#> .
@prefix xml: <http://www.w3.org/XML/1998/namespace> .
@prefix xsd: <http://www.w3.org/2001/XMLSchema#> .

<http://www.yeshiva.org.il/ask/1> a jbo:Question ;
    jbo:answer_text "אחרי עשרת ימי התשובה, שבהם התרוממנו למדרגה רוחנית מיוחדת במינה, ששיאה הוא ביום-הכיפורים, אכן יש צורך
לברר כיצד ניתן להמשיך את הגובה הרוחני שהגענו אליו, אל סדר החיים הרגיל. כשהיה הכהן-הגדול יוצא מבית קדשי-הקדשים,
ועובר מעבודה שבפנים לעבודה שבחוץ, היה טובל גופו ומקדש ידיו ורגליו. לכאורה הטבילה צריכה להעשות כשעולים
ממדרגה רוחנית נמוכה אל מדרגה גבוהה יותר, אבל כשעוברים ממדרגה גבוהה למדרגה גבוהה פחות, אין צורך בטבילה.
אלא שבאמת סדר הדברים הוא שהכהן הגדול טובל גופו ומקדש ידיו ורגליו בכל מעבר. הסיבה לכך היא, שגם כשיוצאים
מן הקודש, צריך לדעת איך להמשיך את הקדושה ממדרגה גבוהה למדרגה פחותה יותר. הטבילה מבטאת את ההמשכה הזו.מרן
הראי"ה קוק זצ"ל, בספרו "אורות-התשובה" כותב, שכשיוצאים משבת לחול, יש להתבונן כיצד עוברים מהמדרגה העליונה
של השבת, מהגובה הרוחני הגדול, למדרגת ימי החול, מבלי שתהיה נפילה חזקה שתוביל להתרסקות. עכשיו שעברנו ימים
גדולים, הימים הנוראים, בהם כל אחד החליט לעלות מדרגה ולהשתפר, ואף כבר התעלה והשתפר, והחליט שההתעלות הזאת
לא תהיה זמנית, אלא נמשכת, על אחת כמה וכמה שצריך להיות עירניים, ולוודא שהגובה הרוחני ישמר גם עתה, כשעוברים
לימי המעשה, ולימים שיוצאים יציאה זמנית מן הישיבה.על כל אחד, לפי עניינו, לערוך סיכום של כל הרשמים והגבהים
הרוחניים אליהם טיפס בימים הללו, של כל הרצונות, הרהורי התשובה והרהורי ההתקדמות שהתגלו, ולהתבונן כיצד
מיישמים בפועל את הדברים הללו; איך להמשיך לעלות למדרגה רוחנית נוספת בלא להפסיד את האפשרות להשתנות, להתרומם
ולהתעלות.הימים האלו, שבין יום-הכיפורים לסוכות, וכן ימי הסוכות בעצמם, ששיאם מגיע בשמחת התורה של שמיני-עצרת,
הם ימים מיוחדים, ימי שמחה, ימי התרוממות. יחד עם זאת, נראה על כל אחד לסכם בינו לבין עצמו את התקופה הזאת,
להזכר בכל המחשבות העילאיות ובכל הרצונות הטובים, ולחשוב, כיצד ליישם את הדברים בפועל. סיכום כזה, מחשבה
כזאת, עשויה לתרום תרומה משמעותית מאד." ;
    jbo:question_text "מה עושים על-מנת שלא לאבד מגובה המדרגות הרוחניות שהשגנו ביום-הכיפורים?" ;
    jbo:rabbi <http://www.yeshiva.org.il/ask/?orderby=3> ;
    jbo:title "גובה רוחני אחרי יום כיפור" .

<http://www.yeshiva.org.il/ask/10> a jbo:Question ;
    jbo:answer_text "עכשיו כשיוצאים הביתה ל"בין הזמנים", כל אחד הוא שליח להעברת המסרים שלנו. ודרך ההעברה המרכזית והעיקרית
היא הדוגמא האישית. כאשר ההורים, האחים והאחיות, שכל החברה תראה שהתורה עשתה לבחור הזה משהו טוב, שהוא השתנה
ושהוא השתפר.זה גם מה שאמרו חז"ל בסוף מסכת יומא - "היכי דמי קידוש ה'?" שרואים בן תורה שמעשיו מתוקנים,
וכולם משבחים ומהללים אותו, ואומרים מה נאים מעשיו, ושואלים היכן למד? מי היו רבותיו? מי האנשים שגרמו שהוא
יתעלה כל-כך? וזהו הגדר של קידוש ה'.כמובן שצריך גם לקבוע עיתים לתורה, ולקבוע סדר קבוע של לימוד תורה גם
בימי בין הזמנים, זה הרי המקצוע הכי טוב, "טוב לי תורת פיך מאלפי זהב וכסף". מקבלים על זה הרבה כסף כל חודש,
חשבון שמור בבנק. אפשר לקבל בעולם הזה מלגות, אבל הקרן קיימת, זה שמור כפיקדון. זהו החסכון הכי מוצלח היום.יש
מספיק זמן גם לעזור להורים וגם ללמוד תורה. וכמו שאביי עסק גם בגמילות חסדים וגם בלימוד תורה, כך גם כל
בחור ישתדל ב"בין הזמנים" לעזור בביתו וגם לשמור על סדר לימוד יומי קבוע. כמובן ללא מריבות וויכוחים עם
ההורים.חשוב גם להקפיד לקום בזמן לתפילת שחרית. למרות שיש מקומות שבהם יש מנינים מאוחרים, בכל זאת צריך
להקפיד להתפלל בזמן. וצריך לזכור שהאנשים האחרים קמים בזמן לעבודה ואם הם רואים בחור ישיבה שלא קם בזמן
הם לא מבינים מה קורה פה...ואני זוכר שספרו בישיבת מרכז הרב, שהרב יעקב כלאב ז"ל היה עומד בפתח בית המדרש
והיה גוער על הבחורים שאחרו להגיע לסדר בוקר: "אני ראיתי אנשים שקמים לעבודה כבר בשש וחצי בבוקר". וכך גם
צריך לזכור ב"בין הזמנים". אמנם, לא חייבים לקום בחמש בבוקר אבל לא לאחר יותר מדי." ;
    jbo:question_text "מהי חלוקת הזמן הרצויה בין העזרה בבית ובין לימוד התורה בימי "בין הזמנים"?" ;
    jbo:rabbi <http://www.yeshiva.org.il/ask/?orderby=3> ;
    jbo:title "עזרה בבית ב"בין הזמנים"" .

<http://www.yeshiva.org.il/ask/100> a jbo:Question ;
    jbo:answer_text "בכל שאלות החינוך אין תשובה אחידה, והכל תלוי בילד וטבעו וסביבתו. אם הוא נוטה יותר מידי לוותר, יש לחזק
את רוחו ולעודדו לעמוד על שלו, ולהגן על עצמו על ידי הרתעה. וכן אם הוא נוטה לוותר על עמדות צודקות, יש
לחנכו להיות אמיץ בעמידה על עמדות צודקות, ולא לוותר עליהם. ואם הוא תוקפן מידי, ולא מפני רדיפת הצדק אלא
מפני שרוצה להשליט עצמו על חבריו, יש לעודדו לוותר. וכפי שבאר הרמב"ם בשמונה פרקים שצריך לילך בדרך האמצע." ;
    jbo:question_text "האם יש לחנך ילדים שמרביצים להם, שירביצו בחזרה בכדי להרגילם לעמוד על הצדק, או שמא יש להיזהר מליטוע בהם
את מידת הנקמה (משום "לא תיקום")?" ;
    jbo:rabbi <http://www.yeshiva.org.il/ask/?orderby=2> ;
    jbo:title "לומר לילד שירביץ בחזרה?" .

<http://www.yeshiva.org.il/ask/11> a jbo:Question ;
    jbo:answer_text "הקושיא היא מ"שונא מתנות יחיה". וכן קשה גם מדברי הרמב"ם האומר שאסור לאדם להתפרנס מן הצדקה בשביל היותו
עוסק בתורה. בכל אופן, אם האדם לומד על מנת לקבל מלגה ונכנס למערכת המבחנים מפני שבסוף הוא מקבל כמה שקלים
שיוכל לקנות בהם ספר, זה חמור מאוד מאוד. ואני מתאר לעצמי ומקווה שאין בישיבה תלמיד כזה שלומד בשביל המלגה.
המלגה היא בשביל הלימוד ולא הלימוד בשביל המלגה.אולם, אם אדם חושב שקבלת המלגה תעודד אותו ללמוד טוב יותר,
אני חושב שהדבר כדאי. אמנם, אם ניתן היה להתעודד בלימוד מבלי להזדקק למלגה זה עוד יותר טוב. אולם אם אדם
שואל את עצמו, איך ללמוד הכי טוב שאפשר? והוא מגיע למסקנה שאם הוא ילמד במסגרת מסודרת, שהיא נותנת מלגות
בסוף, ומסגרת זו מעודדת אותו וגורמת לו ללמוד טוב יותר, אז זה לשם שמיים.כמובן שטוב יותר היה, לו לא נזקק
האדם לשום דבר, וכל כולו היה דבוק כל כך בתורה שהוא לא היה זקוק לחיזוק. אבל אם אדם יגיד שאינו רוצה ללמוד
בשביל המלגה, וחסרון המלגה מחליש את לימודו, כי הוא לא ילמד באותה עוצמה שהיה לומד אם הוא היה מקבל מלגה,
אז אני חושב שכדאי לקבל את המלגה וזה נקרא לשם שמיים.בכלל, כל הדרכים שמחזקות את הלימוד הן טובות. למשל
אם אדם יחליט שבכל פעם שהוא מסיים פרק ויודע אותו על בוריו, הוא הולך וקונה לעצמו משהו טוב, זה מצוין. בסופו
של דבר יגיע האדם לכך שהוא יותר מבוגר ויעודד את עצמו בדרכים אחרות. למשל, יאמר לעצמו אם אני לומד את הפרק
הזה טוב, אני לומד עוד דבר של הרב קוק, וזה מה שייתן לו את הדחיפה.בכל אופן כך צריך להסתכל על הדברים. ואני
שמח ששאלה זו עלתה. כי באמת לא טוב שאנשים ירדפו אחרי כסף, או שיחונכו בישיבה לקבלת פרסים או תמריצים חומריים.
מפני שלימוד תורה צריך להיות במקסימום של האידאליות, ולא חס וחלילה מעורב בחשבונות נוספים. אולם להשתמש
בו כאמצעי לשם שמיים, בהחלט יש מקום, ואם מישהו לא זקוק לזה תבוא עליו הברכה." ;
    jbo:question_text "מה השקפת התורה על קבלת כסף לרוחא דמילתא כגון מלגות לבחורים על הצלחה במבחנים, וכיצד מתיישב הדבר עם הבקשה
בברכת המזון "אל תצריכנו לידי מתנת בשר ודם"?" ;
    jbo:rabbi <http://www.yeshiva.org.il/ask/?orderby=3> ;
    jbo:title "יחס נכון לקבלת מלגת לימודים" .

<http://www.yeshiva.org.il/ask/12> a jbo:Question ;
    jbo:answer_text "ההלכה מתירה.מובן שבחורי ישיבה אמורים לנהוג אחרת, להתפלל בצורה מכובדת, דהיינו להתנהג בצניעות. הקב"ה אוהב
את הצניעות, ולכן אם אנו רוצים לעשות לו נחת רוח, עלינו לדאוג לכך שהמצווה שעומדת לפנינו תיעשה בצניעות,
הווה אומר בלבוש ארוך.אולם, לא שייך לחייב אנשים, דוגמת הקיבוצניקים שרגילים ללבוש מכנסיים קצרים, בלבוש
ארוך בזמן התפילה. הטעם לכך הוא שאין הם מרגישים הרגשה מיוחדת בלבוש ארוך, ואין זה נחוץ לגרום להם לעשות
משהו בצורה מלאכותית." ;
    jbo:question_text "האם מותר להניח תפילין ולהתפלל במכנסיים קצרים?" ;
    jbo:rabbi <http://www.yeshiva.org.il/ask/?orderby=3> ;
    jbo:title "תפילין ותפילה במכנסים קצרים" .

<http://www.yeshiva.org.il/ask/13> a jbo:Question ;
    jbo:answer_text "יש סברה בטענה זו.ואכן, לדעתי, יש לנהוג באופן זה בישיבות תיכוניות, בהן התלמידים לא מקשיבים לחזרת בש"ץ
ואף הוריתי כך הלכה למעשה בישיבה תיכונית אחת, הטעם לכך הוא, שהאריכות בתפילה, הנובעת מחזרת בש"ץ, לא משיגה
את מטרתה, וגורמת להסח הדעת. אם המנהג הזה יתפשט במקומות נוספים יש מקום לשקול שינוי.אולם בישיבתנו אין
בעיה כזו, ולכן אף על פי שבגמרא כתוב "שמי שפוסק מתורה ומתפלל נאמר עליו שהוא מניח חיי עולם ועוסק בחיי
שעה", וכן נהגו גדולים וטובים, להתפלל תפילה קצרה, בכל זאת, איני רוצה לשנות מהמנהג שנהגו בישיבת "מרכז
הרב". שם על אף שנהגו על פי רוב כמנהג הגר"א, בעניין זה נהגו אחרת משיטתו, וזאת גם בשונה מהמנהג בישיבות
ליטאיות שנהגו לומר בתפילת מנחה רק "קדושה", בלא חזרת בש"ץ. לנו אין כתפיים מספיק רחבות לשנות מנהג זה,
אם כי ייתכן לשקול שינוי בזה, ביום שיתפשט לכל המקומות נוהג זה." ;
    jbo:question_text "חזרת הש"ץ תוקנה על מנת לסייע לאלה שאינם בקיאים בסדר התפילה, בזמננו שאין לחשוש לכך, האם לא ראוי לבטל את
חזרת הש"ץ (לפחות באמצע השבוע, כפי שנהגו בתפילת מנחה בימי החול בכמה ישיבות ליטאיות)?" ;
    jbo:rabbi <http://www.yeshiva.org.il/ask/?orderby=3> ;
    jbo:title "ויתור על חזרת הש"ץ" .

<http://www.yeshiva.org.il/ask/14> a jbo:Question ;
    jbo:answer_text "אסור בהחלט, ומי שמדבר גוערין בו.הרב צבי יהודה זצ"ל הקפיד מאוד על דבר זה. בישיבת "מרכז הרב" היה נהוג שאין
מדברים בחזרת הש"ץ. פעם אחת, דיברו מספר בחורים בזמן חזרת הש"ץ, מפני שהיה איזה עניין מטריד. הרב צבי יהודה
זצ"ל דפק מספר פעמים על השולחן עד שהשתתקו המדברים.אחר כך הוא הסביר את העניין. ב"שולחן ערוך" כתוב שמי
שמדבר בחזרת הש"ץ גדול עוונו מנשוא, פירוש הדבר, שהעוון כל כך כבד עד שאין בכוחו של האדם לשאתו. הוא חזר
על הסבר זה והוסיף: ב"שולחן ערוך" כתוב שגוערין במדבר. לכן למרות שהוא לא אהב להעיר הערות, במקרה זה הוא
גער, שהרי כך כתוב בשולחן ערוך." ;
    jbo:question_text "האם מותר לדבר בזמן חזרת הש"ץ?" ;
    jbo:rabbi <http://www.yeshiva.org.il/ask/?orderby=3> ;
    jbo:title "דיבור בחזרת הש"ץ" .

<http://www.yeshiva.org.il/ask/15> a jbo:Question ;
    jbo:answer_text "פעם מישהו מהתלמידים שאל אותי למה אנחנו אומרים סליחות בבוקר? ועניתי לו בקיצור, כי בישיבת "מרכז הרב" אומרים
סליחות בבוקר. ואם הרב צבי יהודה זצ"ל אמר סליחות בבוקר, אז אני צריך לחשוב למה להגיד בבוקר או לעשות אחרת!?
ואם הרב צבי יהודה זצ"ל אמר סליחות בבוקר מסתמא שגם הרב קוק זצ"ל נהג כך, וככלל, כל הפוסקים נהגו כך.הרב
פרנק שהיה רבה של ירושלים, היה מקובל כפוסק גדול מאד. וכששאלו אותו שאלה שכבר שאלו את רבי שמואל סלנט שהיה
רבה של ירושלים לפניו, הוא לא חשב פעמיים ולא האריך: "רבי שמואל סלנט אמר כך". דהיינו, אם כך נהגו בירושלים
מקודם אז מה יש לשאול מחדש.אבל אם אני מחפש הסבר, למה בכל זאת נהגו כך, הרי שלטעמי הסליחות ענינם להתחיל
את היום בהתעוררות רוחנית חדשה, שכל היום יהיה נובע מהדחיפה הגדולה של הבוקר, של הסליחות. ומאידך, אם אדם
אומר סליחות והולך לישון, הוא ישן בהתלהבות, ויש כאלה שמתעלים בשינה למדרגות גבוהות...אבל אם יש כאלה שבבוקר
וגם בתפילת שחרית הם לא כל כך ערניים, אז מוטב להם להגיד את הסליחות בבוקר לפני התפילה, ואז עד לתפילה הם
יתעוררו, והיא תהיה בהתעוררות.בנושא הזה, כפי שאמרתי, לא התעמקו. כך ראיתי אצל רבותי, ואני לא חושב שצריך
לשנות מהם. רק אחרי שאהיה יותר גדול מהם, אחליט אולי לעשות דברים חדשים, ואני מקוה שאולי פעם אגיע.פעם היו
דיונים על גבינות צהובות, ואמרו שיש בזה ספקות איסורים, מפני שהיו משתמשים להקשות את הגבינה בחומרים, שהיו
דעות שהם אסורים. זה היה בשנים הראשונות שהייתי תלמיד במרכז הרב. והלכו לשאול את הרב שפירא על כך שבישיבה
מביאים את הגבינות האלו, בשעה שיש שמועות בירושלים שהגבינות לא בסדר.אז הרב שפירא אמר כך: מה שעושים בישיבה
תעשו. אחרי שתהיו יותר גדולים מהרבנים של הישיבה, תוכלו לחשוב אולי לעשות דברים גדולים יותר, אבל קודם כל
תהיו יותר צדיקים. כאן מחמירים כמו הרב צבי יהודה וכמו הרב נתן רענן, כשאתם תעברו את המדרגה הזאת, אז תחמירו
יותר." ;
    jbo:question_text "האם עדיף לומר את הסליחות בלילה או בבוקר? (כי בדרך כלל פחות ערניים בבוקר)." ;
    jbo:rabbi <http://www.yeshiva.org.il/ask/?orderby=3> ;
    jbo:title "אמירת סליחות בלילה או בבוקר" .

<http://www.yeshiva.org.il/ask/16> a jbo:Question ;
    jbo:answer_text "המשנה אומרת, "שלא היו ימים טובים לישראל כיום הכפורים וכחמשה עשר באב, שבהן בנות ישראל חולות בכרמים". יש
מקום לתהות על מסיבת השידוכין הנערכת בצהרי היום הקדוש ביותר בשנה, וכי זו הדרך שבחורים ילכו לארוע כזה
במקום לעמוד ולהתחנן על נפשם בבית הכנסת?אך התשובה לכך היא ברורה. כאשר חיים במציאות שעליה דברה המשנה,
מציאות של חיים עצמאיים בארץ ישראל, של חיים טובים ומאושרים, המבט על יום-הכיפורים הוא מבט שונה. מבט שרואה
ביום הזה יום טוב, יום של שמחה, מתוך הכרה שכמו שבשנה הקודמת הקב"ה סלח לעמו, ולשון הזהורית שינתה צבעה,
כך גם בשנה זו ימחלו עוונות ישראל ותהיה שנה טובה ומוצלחת.אולם, מיום שיצאנו בגולה, ונתרבו הצרות, ויום
אחד מר ממשנהו, ואין אדם יודע מנוח, ש"בערב אומר מי יתן בוקר ובבוקר אומר מי ייתן ערב", הרי שבהגיע הימים
הנוראים, חיל ורעדה אוחזתו, המחשבה אילו גזרות רעות וקשות יגזרו חלילה מטרידה, והימים הללו מקבלים צביון
של אימה וחשש מפני הבאות, מתוך תחושה המלוה בזכרון הארועים מהשנים הקודמות.אין ספק שהאוירה הכללית של חיי
האומה, משפיעה על אופיים של ראש השנה ויום-הכיפורים. בדורנו, אנו נמצאים במצב ביניים. מחד, עדיין בית המקדש
לא עומד על מכונו והמצב הרוחני של העם אינו בשיאו, אולם מאידך, בודאי שאין להשוות בשום מובן את מצבנו לזה
שהיה מנת חלקנו בגלות. החיים החומריים והרוחניים בארץ ישראל, "ארץ ה'", "ארץ אשר עיני ה' אלוקיך בה מראשית
שנה עד אחרית שנה", הם שונים בתכלית השינוי.לפני מלחמת ששת הימים היתה אוירה מתוחה מאד, ולא ידעו מה ילד
יום. שאלתי את אמי ז"ל, אם גם בחוץ לארץ לפני מלחמות היתה את אותה ההרגשה, והיא הסתכלה עלי ואמרה: "מה אתה
משוה לחוץ לארץ, שם היה אחרת לגמרי, פה אנחנו עם בפני עצמנו, שם היינו בתוך הגויים". היא ממש לא הבינה איך
אפשר להשוות, את המצב של מדינה יהודית, ליהודים ששבויים ביד הגויים.אנו ילידי הארץ חיים בתקופה חדשה, איננו
יודעים גלות מהי, ולא מכירים את ההרגשה שלותה את היהודים במשך דורות. המציאות של עם ישראל השתנתה לחלוטין,
עלתה למדרגה אחרת, למצב שבו אנו חוזרים להרגיש את האוירה השמחה, של ראש השנה ויום-הכיפורים.מובן שלא מדובר
בשמחה של הוללות, כי אם בשמחה של התרוממות, שמחה של קדושה. גישה זו באה לידי ביטוי גם בתפילה, שמקבלת צביון
של שמחה, שירה ושבח, לא רק בכיה ותחנונים. גם ריקודים בתפילה הם חלק מאותה אוירת שמחה, אלא שצריך להקפיד
ששליח הציבור ישאר מחוץ למעגל. ולכן סדר הריקוד צריך להיות כזה שבו עושים מעגל ריקודים ליד השליח ציבור,
ורוקדים עם הפנים כלפי ארון הקודש.שליח ציבור צריך להזהר שלא לחזור על שם שמיים בתפילתו. היו חזנים שנהגו
בדרך חזנותם לחזור על שם שמים, היו רבנים שמאד התנגדו לנוהג זה, ולעומתם היו רבנים שהתירו. ולכן אם יש בחזרה
זו בכדי לעורר את הציבור, ניתן לחזור, ללא הזכרת שם שמיים. קהל המתפללים בודאי שיכול לחזור על מילים תוך
כדי השירה, ואין בכך בעיה או עיכוב לתפילה." ;
    jbo:question_text "כיצד צריכה להיות ההרגשה והאוירה בתפילות ראש השנה ומה דעת הרב על הריקודים והשירה בזמן התפילה?" ;
    jbo:rabbi <http://www.yeshiva.org.il/ask/?orderby=3> ;
    jbo:title "הרגשה נכונה בתפילות ראש השנה" .

<http://www.yeshiva.org.il/ask/17> a jbo:Question ;
    jbo:answer_text "לתפילה בישיבה יש חשיבות משתי סיבות עיקריות, הראשונה מצד האוירה, והשניה מצד ההלכה.בתחילה לא היו ישיבות,
כל יהודי היה הולך ללמוד בבית הכנסת שלו, אלא שנחלשו הדורות, וראו שלימוד עצמאי הוא קשה. לכן הוקמו הישיבות
כדי שיהיה לימוד משותף, ושכולם ילמדו ביחד עם מגיד שיעור מסודר. ואכן, לא לכל אדם יש מרץ ויכולת התמדה כדי
להתעלות בתורה, ותחושת ה"יחד" היא זו שמחזקת את כוחו של הפרט.אין כל ספק שלו היתה הישיבה מתפללת כל בוקר
יחדיו, בבחינת "יחד כולם קדושה", התפילה היתה שונה בתכלית השינוי, וההתעלות בה היתה גבוהה יותר.גם מצד ההלכה
יש ערך לתפילה במקום הלימוד. "רבי אמי ורבי אסי אף על גב דהוו להו תליסר בי כנישתא בטבריא, לא הוו מצלו
אלא ביני עמודי היכא דהוו גרסי". יש הפוסקים שאפילו כאשר אין לאדם מניין, ראוי שהוא יתפלל במקום תלמודו,
ואל ילך להתפלל במקום אחר. זו אמנם דעה בפוסקים שאיני מכריע כמותה, אולם יש בה בודאי כדי ללמד על חשיבות
התפילה במקום הלימוד. ומובן שכשיש לאדם אפשרות להתפלל בישיבה, במניין, אין כאן כל צד של התלבטות.כמובן,
שאם מישהו הפסיד את התפילה בישיבה מחמת אונס כלשהו, הוא אינו צריך להפסיד את התפילה במנין. דרכנו אינה דרך
הכפיה, אולם נכון לצור מצב שכולם יבינו את חשיבות התפילה בישיבה, יתגבשו יחדיו ואז התפילה בישיבה תהיה מוצלחת
יותר.לאדם אסור לחשוב רק על נוחותו, הוא צריך להיות מודע להשלכות של אי הגעתו לתפילה בישיבה על חבריו. ואם
כל תלמיד יותר על נוחותו האישית למען הכלל, זו תהיה תרומה גדולה מאוד לאישיותו. אין צורך לחשוב כל הזמן
רק על המימוש העצמי, אדרבה, ראוי להתחנך לחשוב על הכלל כולו, ועל מה שהפרט יכול לתרום לו. בסופו של דבר,
אם כך יהיו פני הדברים, כל הישיבה תרויח מכך, מפני שכל היום של התלמידים יראה אחרת, וכל הלימוד והתפילות
יהיו באופן שונה, ובודאי שכל חודש אלול יראה אחרת, לו רק נשכיל להגיע למצב, שבו כל תלמידי הישיבה, יתפללו
את תפילות השחרית והסליחות בישיבה.הגדרת מקום הלימוד לעניין תפילה, היא כל בית המדרש. אין קדושה בכסא מיוחד
דווקא. כשערכנו את המפגשים בקיבוץ חמדיה, ישב כל אחד במקום שבו הוא ישב במפגש הקודם, ואחד האנשים שאל מדוע
זה כך? ואכן זוהי שאלה עמוקה, מדוע אנשים נוהגים לעשות היום את מה שהם עשו אתמול, מדוע הם תמיד יושבים באוטובוס
או בחדר האוכל באותו מקום בו התרגלו? כנראה שיש לאדם טבע שבו הוא ממשיך לעשות היום את מה שעשה אתמול. כל
עוד דבר זה אינו מפריע, אין בכך כלום, אולם כאשר יש תוצאות שליליות לקבעון זה, כגון מריבה על מקום הישיבה
בבית הכנסת, או חוסר ריכוז בתפילה, אם מישהו תפס את מקומך, אין ערך לשמירה על הכיסא הקבוע. וכך גם בלימוד
אין צורך לקבוע מקום מסוים בבית המדרש אלא לדעת שהמקום הוא רק אמצעי, ואינו מטרה שכדאי להשקיע זמן ומחשבה
בהשגתה, ושניתן ללמוד בכל מקום ובלבד שיהיה בין כותלי בית המדרש." ;
    jbo:question_text "מה חשיבות התפילה בישיבה והאם אדם שלומד טוב יותר בלילה והולך לישון מאוחר, צריך לקום לתפילה שבישיבה?" ;
    jbo:rabbi <http://www.yeshiva.org.il/ask/?orderby=3> ;
    jbo:title "חשיבות תפילה במקום הלימוד" .

<http://www.yeshiva.org.il/ask/19> a jbo:Question ;
    jbo:answer_text "מצד עצם הדבר אין בזה איסור, ואין זה נחשב למסייע לעוברי עבירה ממש. והטעם, כי לא בטוח שכתוצאה מזה יעברו
עבירות.יש מוזיאונים שאסור לבקר בהם בימות החול, לא בגלל שהם פתוחים בשבת, אלא מכיוון שיש שם כל מיני דברים
אסורים כגון: פסלים, תמונות וכדומה.אולם באותם מקומות בהם יש דברים חשובים שניתן ללמוד מהם והם מפתחים את
האדם, איני חושב שנכון לאסור ללכת אליהם בימות החול מהסיבה שהם פתוחים בשבת. אם יש בהליכה לשם צורך גדול,
ערך גדול - ניתן ללכת, אך אם ההליכה לשם אינה חשובה ומועילה, יש מקום לצרף את עובדת היותם פתוחים בשבת למערכת
השיקולים, ואולי לוותר על הביקור." ;
    jbo:question_text "האם מותר לבקר ביום חול, במוזיאונים שפתוחים בשבת, או שיש בזה גדר של מסייע לדבר עבירה?" ;
    jbo:rabbi <http://www.yeshiva.org.il/ask/?orderby=3> ;
    jbo:title "ביקור במקומות הפתוחים בשבת" .

<http://www.yeshiva.org.il/ask/2> a jbo:Question ;
    jbo:answer_text "אנו אשמים ברעיון של הסדר מרכז. אחרי שלמדנו חמש שנים בישיבת "מרכז הרב", סידרו מספר בחורים עם הצבא שנצא
לתקופת אמונים קצרה. באותה תקופה היו מחשבות שמא תפרוץ מלחמה, ורצינו לעבור את האימון, כדי שאם תפרוץ מלחמת
מצוה נוכל להיות שותפים לה. תקופת אימונים זו הייתה צריכה להיות קצרה, מכ' בתמוז עד לכ' באב ולאחר מכן חוזרים
לישיבה, וממשיכים בלימוד.עניין זה סודר ללא ידיעתו של הרב צבי יהודה זצ"ל. כשבאו לספר לו שנמצא הסדר יפה
מאד, שמחד כמעט שלא יהיה בטול תורה, ומאידך נהיה מקושרים לצבא, שזהו ממש ההסדר הכי מתאים להשקפת העולם שלנו.
הרב צבי יהודה הגיב בשאלה: "מה פתאום באמצע הזמן?" ולמרות שניסו להסביר לו שמדובר רק בשבועיים מסוף זמן
קיץ, בכל זאת לא נחה דעתו.מכאן למדנו את הכלל, שמי שלומד טוב, אסור לו להפסיד אפילו יום אחד מלימודו, אם
אדם נמצא בתנופה של לימוד אל לו להפסיקה ולעוצרה.אולם אם אדם נעצר בלימוד, ויש לו קשיים, זהו מצב שונה שצריך
שיקול דעת והתשובה היא אישית. מי שנמצא בתקופה לימודית טובה, וכל שנה מתקדם ועולה ממדרגה למדרגה, אינו צריך
להפסיק את למודו, ולצאת לתקופה של אמונים בצבא.אילו היינו היום במצב של ערב מלחמה, אולי היה צריך להתבונן
בדבר יותר, אבל אנחנו עדיין לא במצב כזה. גם הצבא, למרות שהוא צועק על כך שבחורים נמצאים בישיבות, בכל זאת
דעתו נוחה מהמצב הקיים. מפני שהיום יש עודף של חיילים, והצבא לא יודע מה לעשות עם חיילים נוספים.לכן, לא
צריכה להיות הרגשה רעה לתלמיד שלומד טוב ומתקדם, ורואה ברכה בלימודו. אולם אם יש מישהו שתנופת לימודו נעצרה,
או שהוא מרגיש צורך להתאורר, או שיש לו לחצים או שיקולים אחרים, יש מקום להתגייס לצבא.בדרך כלל אני סומך
על התלמידים בישיבה שלאחר ארבע שנות לימוד בישיבה הם יודעים מהי ערכה של תורה ומהי חשיבותה. ואם הם בכל
זאת מחליטים שחשוב להם לצאת לצבא הם עושים זאת משיקול נכון. וכך גם הוא הנוסח באישור שאני כותב: "אני מסכים
לבקשתו של התלמיד להתגייס". לא מבקש שיקבלו אותו לצבא אלא רק מסכים לשיקול דעתו של התלמיד." ;
    jbo:question_text "בחור שלומד טוב, האם הוא צריך ללכת לזמן מה לצבא, או עדיף שימשיך ללמוד בלי הפסקה, ובלי ללכת כלל לצבא?" ;
    jbo:rabbi <http://www.yeshiva.org.il/ask/?orderby=3> ;
    jbo:title "לימוד תורה מוצלח לעומת שירות צבאי" .

<http://www.yeshiva.org.il/ask/20> a jbo:Question ;
    jbo:answer_text "מעיקר הדין, השבת נכנסת בשקיעת החמה. יש חיוב של תוספת זמן לשבת, אולם שיעור חיוב זה הוא כלשהו. בעל ה"משנה
ברורה" החמיר וחייב תוספת של רבע שעה לפני שקיעת החמה.בארץ נהגו מנהגים שונים בתוספת שבת. בירושלים החמירו
על פי שיטת ראשונים או גאונים, לקבל שבת כארבעים דקות קודם שקיעת החמה. באזורים אחרים בארץ נהגו מנהגים
אחרים, כך למשל באזור תל אביב נהגו לקבל שבת כשמונה עשרה דקות קודם השקיעה ובחיפה נהגו לקבל שבת כעשרים
דקות לפני השקיעה. יש גם מנהגים אחרים, כמו שנהגו בחלק מהמקומות לקבל שבת כעשרים וחמש דקות לפני השקיעה,
ויש מנהגים נוספים.אנו שמנהגנו בישיבה להוציא את השבת יותר מארבעים דקות לאחר צאת הכוכבים, מן הראוי שנקדים
את כניסת השבת עד כמה שאפשר. ואכן כל עניינה של השבת מעמיק ומתרומם אם מהדרים בכניסת שבת, כמו שנהגו חז"ל
שהיו יושבים עטופים בטלית ולומדים לפני כניסת השבת. לכן אני חושב שהסדר הרגיל צריך להיות שמקבלים שבת מוקדם
עד כמה שאפשר. כמובן שאם אדם נאנס, הוא יכול לקבל את השבת עד לזמן המאוחר בהלכה, דהיינו מעט לפני שקיעת
החמה.איני בטוח שצריך לקבל שבת בדיבור בפה, דהיינו שיאמר הריני מקבל שבת. די אם האדם חושב במחשבתו שהוא
עומד ממלאכתו ומקבל עליו את השבת. כמובן שנשים מקבלות את השבת בהדלקת הנרות. אם אדם קיבל את השבת מוקדם,
ויש לו צורך במלאכה, מותר לו לומר לאדם שעדיין לא קיבל את השבת, שיעשה עבורו את המלאכה.קישור ללוח זמני
כניסת ויציאת השבת." ;
    jbo:question_text "האם זמן כניסת שבת המתפרסם בלוחות הוא מחייב?" ;
    jbo:rabbi <http://www.yeshiva.org.il/ask/?orderby=3> ;
    jbo:title "זמן כניסת שבת שבלוחות מחייב?" .

<http://www.yeshiva.org.il/ask/23> a jbo:Question ;
    jbo:answer_text "ככלל כל המצוות צריך להדר בהן. ובמצות ארבעת המינים כתוב במפורש שצריך להדר.ידוע בשם הרב זצ"ל, שהיה מהדר
בעצמו בכל דבר ודבר, שהידור מצוה צריך שלא יבא על חשבון שני דברים:1) לא על חשבון לימוד תורה.2) לא על חשבון
אחרים.אם אתה רוצה להדר, הדר על חשבונך ואל תטריח אחרים בשבילך, ויש לכך מקורות הלכתיים כמו שראיתי בנצי"ב.אבל,
צריך לדעת את הפרופורציה. שלא יקרה מצב שאדם יאמר שהידור מצוה בא על חשבון תלמוד תורה, ולכן הוא ילמד בכל
הימים האלו וביום האחרון יחטוף אתרוג מכל הבא ליד. לעמת זאת, לגבי אותם אנשים שהולכים ומשקיעים זמן בחפוש
אחרי אתרוג ומחפשים בחנות זו ובחנות אחרת, ואם לא מוצאים ביום הראשון מחפשים ביום השני. תשאל השאלה: "תורה
מה תהא עליה" האין זה בטול תורה?לכן אני אומר את הכלל הבא: מי שהוא שקדן כזה שלא מבטל אפילו רגע אחד מזמנו,
שכשמגיע יו"כ הוא עושה תשובה על שביטל תורה - בחדש שבט שתי דקות, בחדש אדר רבע שעה, בחדש ניסן יום אחד,
ובסך הכל עולה לו החשבון שהוא ביטל חמישים או מאה שעות לכל היותר, והוא לומד בשקידה עצומה. אדם כזה הוא
יכול לצמצם את ההידור במצוות וללמוד, כי אצלו זה באמת בא על חשבון לימוד תורה. ובדרך כלל, תהיה לו סיעתא
דשמיא והוא ימצא בזמן קצר כל דבר שיחפש בהידור.אבל, מי שהוא לא כזה שקדן, ואצלו זה לא בא כל כך על חשבון
לימוד תורה, ויש לו זמנים נוספים שבהם הוא יכול ללמוד, יקדיש זמן גם להידור מצוה.כי ענין ההדר הוא החלק
הנשמתי של התורה. אם אדם מקיים את המצוה בצורה יבשה, הוא קיים רק את הצד החצוני המסגרתי. לעומת זאת כשאדם
שואף שהמצוה תהיה הכי יפה, הכי מהודרת והכי מתוקנת שאפשר, זה אומר שהוא דבוק במצוה. כלומר, שהוא מקיים את
המצוה לא מפני שהוא צריך לקיים אותה, אלא מפני שהמצוה יקרה לו, מפני שהוא אוהב את המצוה, ומחבב אותה, והחבוב
של המצוה זה ממש הלב של המצוה. "ישראל מחבבין את המצוות".לכן בהחלט ראוי לקיים כל מצוה ומצוה בצורה היפה
והמהודרת והיותר שלמה, כמה שאפשר. כמובן, שזה תלוי באפשרויות, יש כאלה שקונים אתרוג בכאלף ש"ח, שמוצאים
להם משהו במחיר מיוחד, ולא כל אחד בר הכי.מאד מאד חשוב ההידור, לא לזלזל בכך. שלא יגיד בן תורה, אני לומד
תורה ולכן אין לי זמן להדר. למי שבאמת אין זמן זה נכון, אבל האחרים צריכים להדר בכל מצוה ומצוה.ולא רק בארבעת
המינים אלא בכל מצוה ומצוה על זו הדרך. וכן בכל הדברים שיש בהם מחלוקות יש מקום ללכת כמה שאפשר בדרך שלא
מוטלת בספק, ולהשתדל להחמיר.למשל, מצות ציצית. מכיון שיש בדין זה מחלוקת הפוסקים, וזו מצוה דאורייתא, וזו
זכות שבכל יום ויום, התרגלתי כבר מגיל צעיר ללכת עם ציצית של צמר. נכון, לפעמים זה חם, אבל אני נוהג אדעתא
דהכי. אני סובל את החום ומרגיש טוב עם המצוה.גם מבחינת השעור של הציצית יש דעות ויש מחלוקות, למשל, לגבי
סוגי החוט של הציצית, או למשל, שיש כאלה שאומרים שצריך כפול שמונה וכדומה. ולכן בגלל שמצות ציצית היא מצוה
שאפשר לקיים לכל הדעות, ועוד שהיא מצוה ששקולה כנגד כל המצוות, יש מקום להחמיר. אמנם, אם יהיה מישהו שילך
בצורה יבשה על פי הדין הרי שיש מחלוקות שאפשר לסמוך על הפוסקים שמקילים, ואומרים פחות. וכן בהלכות שבת,
אפשר לתמרן באופן כזה שיהדר בהלכות שבת, ולא יכנס לספקות. בכל הדברים שיש בהם מחלוקות, כמו בפתיחת בקבוקים
בשבת, שאותם ניתן לפתוח לפני השבת, עדיף לנהוג כך.כל מצוה שמקיימים אותה באופן ממושך כדאי שתיעשה בשלמות.סבי
ז"ל, אבי אבי, היה טפוס חסידי שכמוהו יש יהודים רבים. לעת זקנתו כשהיה חולה ורוב הזמן שכב במטתו, נאלצה
סבתי להניח לו תפילין. בתחילה היתה מניחה לו תפילין של רש"י, ואחר כך של ר"ת. פעם כשבאתי לבקר אותם, אמרה
לי סבתי "תגיד לסבא שבמצב כזה של חולי לא צריך להניח תפילין של ר"ת, זה קשה לי. אני צריכה כל פעם להוריד
ולהניח מחדש", היא גם כבר היתה בת שמונים. ואז למרות שלא הרגיש טוב, הוא אמר לי: "מה היא אומרת שקשה להניח
תפילין של ר"ת?! מצוות קשה לקיים?! מצוות זה לא קשה !יש דברים אחרים קשים. אבל קשה וקיום מצוה, זה לא הולך
ביחד".אמנם, יש להזהר, כי לא כל אחד זוכה לגישה כזו בריאה של חיבה כל כך למצוות שההידורים לא מכבידים עליו,
אלא רק משמחים את לבו. אך אדם שלא מרגיש את הנטיה הזו להידור עדיף שלא יחשוב שהתורה לוחצת והמצוות לוחצות,
ומעיקות עליו, לכן עדיף שיקל בכל מה שאפשר - בעניני שבת, בספקות אם אפשר להקל שיקל, העקר שיהיה מרוצה מהתורה,
ושלא יגיד "התורה לוחצת, התורה מכבידה".כל עוד אין לנו הלכה פסוקה, ואין לנו סנהדרין שתוכל להוציא הלכות
פסוקות, מה שאנו מקווים שיקרה בקרוב. אז, אני מאמין שיצאו הרבה קולות מהסנהדרין, והחיים שלנו ישתנו מפני
שאנחנו היום מרוב זהירות מחמירים לכאן ולכאן בהמון חומרות. אבל, בשלב שבו אנו נמצאים ראוי מאד להגיע למצב
נפשי כזה של חבה למצוות, שכל הידור וכל חומרה נעשית מתוך השתוקקות פנימית, ומתוך שמחה. ואם אדם שומע על
עוד הידור לא יאמר "אוי וי המציאו חומרה חדשה", אלא ישמח.לסיכום, הידור במצוות הוא דבר שמשתנה בין אנשים.
מי שמרגיש שהחומרות מעיקות עליו שיקל. אבל השאיפה צריכה להיות שאדם ירגיל עצמו לשמוח ולהשתוקק להידורי מצוה." ;
    jbo:question_text "עד כמה צריך להדר בחפוש אחר ארבעת המינים, ובהדור מצוות בכלל?" ;
    jbo:rabbi <http://www.yeshiva.org.il/ask/?orderby=3> ;
    jbo:title "טרחה בהידור מצוות" .

<http://www.yeshiva.org.il/ask/24> a jbo:Question ;
    jbo:answer_text "לא נהגו לברך וכך גם אנו נוהגים. בעקרון זה הידור שיש לו מקום. אמנם בהידור בברכות יש צורך בזהירות, אבל
אם אדם עשה הפסקה גדולה של הסח הדעת, יש לכך מקום.בענין זה יש כמה שיטות בהלכה. מנהג ירושלים שהוא המנהג
שהיה בבית הרב צבי יהודה זצ"ל, שכשנכנסו לסוכה היו מתכבדים במיני מזונות ומברכים ברכה. ואז תמיד התעורר
הדיון מה השיעור של המזונות שצריך לאכול? אם מספיק כזית או צריך כביצה, כי היו באים הרבה אנשים ואם כל אחד
היה מהדר בכמות של המזונות לא היה מספיק לכולם.אבל המנהג הידוע שיש כאלו שמברכים רק בארוחות, ולא על מזונות.
כל אחד ינהג כמנהגו ולא טוב לאלץ את הברכה, כלומר אם אדם אינו רעב והוא אוכל רק בשביל לברך, אני לא יודע
אם זה בסדר. אבל אם הוא באמת רוצה לאכול זה בודאי טוב." ;
    jbo:question_text "האם כשאדם יצא מהסוכה אחרי ארוחת ערב וחוזר לשם רק כדי לישון עליו לברך "לישב בסוכה"? האם לא ראוי לאכול
במקרה כזה דברי מזונות כדי שניתן יהיה לברך?" ;
    jbo:rabbi <http://www.yeshiva.org.il/ask/?orderby=3> ;
    jbo:title "ברכת "לישב בסוכה" לפני שינה" .

<http://www.yeshiva.org.il/ask/25> a jbo:Question ;
    jbo:answer_text ""מעמיד דמעמיד" הוא כל דבר שלא מונח עליו הסכך. למשל, קרשים שעליהם מניחים את הסכך הם ה"מעמיד" של הסכך,
והמסמרים שמעמידים את הקרשים הם ה"מעמיד דמעמיד".החזון איש, על סמך פרושו בדעה אחת בר"ן, (שהיא חריגה מאד
בהלכה), כותב ששום דבר בסוכה לא יקבל טומאה, אפילו "מעמיד דמעמיד". ולכן לפי שיטתו צריך להעמיד את הסכך
על בסיס של מסגרת עץ או קיר אבן, ואין להשתמש במסמרים. אבל כל גדולי ירושלים, ובכללם הרב קוק זצ"ל, על אף
שתמיד היו מהדרים, לא חששו לדעה זו.בניגוד למשל ל"נסרים רחבים ארבעה טפחים", שפוסלים מתחתם מדאורייתא, הרי
שבנדון דידן מדאורייתא המעמיד בעצמו יכול לקבל טומאה, ורק מדרבנן גזרו עליו, שמא יבוא לסכך בזה. ובדיעבד
אפילו אם המעמיד פסול, הסוכה לא נפסלת. לכן חומרא זו של החזון איש היא רחוקה מאד, ובכלל, המצאה זו חדשה,
ואף פעם לא נהגו בה." ;
    jbo:question_text "מה דין "מעמיד דמעמיד"?" ;
    jbo:rabbi <http://www.yeshiva.org.il/ask/?orderby=3> ;
    jbo:title "דין מעמיד לגבי סכך" .

<http://www.yeshiva.org.il/ask/29> a jbo:Question ;
    jbo:answer_text "יש בזה מחלוקת הפוסקים. הרב מן ההר זצ"ל, למשל, אסר. הוא לא יכל לסבול שמישהו דופק בשבת. ואם ראה מישהו דופק
על השולחן, היה מפסיק אותו.אבל יש מקילים. בשמחת תורה כולם מקילים לרקוד, והרי אין הבדל מבחינה הלכתית בין
שמחת תורה לחג אחר, או בין שמחת תורה לשבת. אפילו הרבנים הספרדים שמחמירים בזה, אומרים שהרקוד שאנחנו רוקדים
היום, זה לא מה שהיה פעם. זה לא נקרא רקוד, זה נקרא ללכת.יש דעה, (רבינו תם), שמכיון שהיום אף אחד לא יודע
לתקן כלי שיר, אין מקום לגזרה, כמובן שעדיף לא לתופף על השולחן ממש כמו שמתופפים בתוף, אך אם מוחאים כפים
בעלמא, בכהאי גוונא לא נהגו למחות." ;
    jbo:question_text "מה הדין לגבי דפיקה על שולחנות, רקודים, מחיאות כפים, בשבת?" ;
    jbo:rabbi <http://www.yeshiva.org.il/ask/?orderby=3> ;
    jbo:title "מחיאת כפים  בשבת" .

<http://www.yeshiva.org.il/ask/3> a jbo:Question ;
    jbo:answer_text "בקיץ הקודם נסעתי לחופש, ובקרתי בקרית שמונה, שם ראיתי מודעות גדולות של "חבר הפעילים", שעורכים אסיפה, בה
ידבר הרב אמנון יצחק, וקוראים לציבור להגיע אליה. הכניסה להרצאה הייתה חופשית והגיעו אליה אנשים ונשים חילוניים.
גם אני הלכתי לשמוע את ההרצאה מפני שרציתי לראות אלו מופתים הוא עושה. ובאמת יש לו כל מיני פטנטים לרתק
את הקהל להקשבה מלאה. בתחילה דיבר על ספיריטואליזם, ועל גלגולי נשמות. למשל, הוא שאל את הקהל אם יש שם מישהו
שערך פעם סיאנס. בחורה אחת הצביעה והתחילה לספר על סיאנס שערכה, ותוך כדי כך, הוא גרר את המחשבות של הקהל
לאן שהוא רצה.הכיוון שאליו חתר, היה להראות שיש משהו אחרי החיים, ויש משהו עמוק יותר מחיי השעה. הוא הסביר
שהעולם הזה זמני והכל חולף. בהמשך, הוא צחק על אותם אלו שמתפללים על קבוצה שמשחקת כדורגל בשבת, שתצליח בעזרת
ה', ואפילו הולכים לכותל המערבי לשים פתק על כך.בסוף הערב, אפילו הצליחו למכור שם ציציות, ומטפחות לנשים.אין
כל ספק שלפגישה כזו יש תוצאות. אנשים מהרהרים, מתעניינים יותר, וחלק מגיעים בסופו של דבר למוסד תורני.אני
חושב שלא רק הרב אמנון יצחק יכול לעשות דבר כזה, גם החבורה שלנו יכולה לעורר אנשים לחזרה בתשובה ולהתעסק
בנושא זה. יש דרכים רבות להצליח בתחום הזה." ;
    jbo:question_text "מה דעת הרב על שיטת ההחזרה בתשובה ההמונית, והאם אין בה כדי למעט את ערך התורה?" ;
    jbo:rabbi <http://www.yeshiva.org.il/ask/?orderby=3> ;
    jbo:title "תנועת חזרה בתשובה המונית וערכה" .

<http://www.yeshiva.org.il/ask/30> a jbo:Question ;
    jbo:answer_text "שמחת תורה היא שמחה של התורה. לכן יש רק מקום אחד לחוג את החג והוא בישיבה. איפה שאדם לומד כל השנה פה השמחה
של הלמוד. ואני חושב ששמחת תורה היא בעצם תורמת לתלמידים עם הערך של היחד הזה של ההתגבשות, התגבשות סביב
שמחתה של תורה כמובן.אני זוכר שכשהגעתי לישיבת מרכז הרב, היא הייתה ישיבה בה למדו כשלושים תלמידים בלבד.
וכשהגיע שמחת תורה היו שרצו ללכת למקומות אחרים, שהרי קצת קשה לשמוח עם מספר אנשים כה מצומצם.ופעם חבר אחד
הציע לי ללכת אתו לסניף בני עקיבא, שהיה סמוך לבניין ישיבת מרכז הרב הישן ושכן ברחוב החבשים, בטענה ששם
יהיה שמח יותר. אני עניתי לו שאולי שם תהיה שמחה אבל בישיבה יש תורה.ואכן בישיבה רקדה התורה בעצמה, תלמידי
החכמים שהם ספרי תורה מהלכים, כשהיינו רואים אותם היינו אומרים "הנה הש"ס רוקד".והיו שם גדולים כמו הרצי"ה,
ר' נתן (רענן), הר' מרדכי (פרום) כולם זצ"ל וכן ייבדל לחיים ארוכים ר' אברום (שפירא), איתם היה גם יהודי
אחד, ר' ברקה שמו, שהיה טיפוס מיוחד במינו.ר' ברקה ניחן בזכרון יוצא דופן, זכרון צילומי. בישיבת מרכז הרב
הישנה היו הרבה ספרים ישנים ולפעמים היינו באים אליו עם קרע קטן מפירוש רבנו חננאל ושואלים אותו: ר' ברקה
מאיפה החתיכה הזו? הוא היה מתבונן ואומר, זו ממסכת עבודה זרה דף כ', זו ממסכת זבחים דף ע', וכן כל כיוצא
בזה.הוא ככלל היה אומר, שכדי להכנס ללימוד ולהרגיש טעם אמיתי של לימוד תורה צריך ללמוד שש או שבע שעות ברציפות.
ונראה לי שהזמן המתאים ביותר ללמוד כמות כזו של שעות ברצף, היא במוצאי השבתות של זמן חורף, שאז שבת יוצאת
מוקדם ויש זמן רב לשבת ולשקוע בלימוד.וכמו שאמרנו כל תלמידי החכמים האלו היו רוקדים בישיבה, ומטבע הדברים
כשאין הרבה אנשים מתחילים להתעייף, אולם הרצי"ה לא הסכים להפסיק מהריקוד, וכך היינו רוקדים שעות ארוכות.ולכן
אני חושב, שכל בחור ישיבה צריך להיות בישיבה שלו בשמחת תורה. בדיוק כמו שבראש השנה ויום הכיפורים שבהם האדם
צריך להיות בתוך עולם התורה שלו, וזוהי השלמות הבריאה, כך גם בשמחת תורה אדם צריך להיות במקום בו הוא לומד.ומי
שרוצה ללכת לשמח אחרים, שילך בשבת "בראשית" (אם היא חלה ב"בין הזמנים") למקומות של אנשים רחוקים מתורה וישמח
עמהם בהתחלתה.אנחנו אמנם מאריכים מאד ברקודים כמעט לא לומדים באותו היום, אבל הדבקות וההתרוממות והעליה
היא עמוקה מאד מאד ורבונו של עולם מאד מאד שמח על זה שלומדים תורה מתוך שמחה, ששמחים בתורה ואחר כך ממילא
למודה של תורה גם כן קשור לזה.הרב צבי יהודה היה מגיע לאכול ממש השמש או שקעה כבר או כמעט שקעה. הוא לא
היה אוכל לפני כן כי צריך לעשות ברכת כהנים במוסף. לא היה טועם שום דבר אבל לא מיהר. ככה הוא רצה להיות
כל היום באוירה הזאת של הרוממות.יש ישיבות שעושים אחרת. ישיבת "חברון" החרדית, הם היו מתחילים את ההקפות
ב11-. היו עושים תפילת מעריב, סעודה, או בעשר מ 23:00 עד 2:00 היו באים, גם אנחנו מהישיבה שלנו. במרכז הרב
היו עושים הקפות שניות אנשי "חברון" עם מרכז הרב.אני חושב שכל ענין ההקפות זה לא איזה רקוד, זה חלק ממהות
התפילה, יש איזה סדר. רוצים לקרוא את התורה, לסיים את התורה מתלהבים שמחים ולא יכולים להפסיק את השמחה,
לוקח לנו כמה שעות, מה לעשות. בעצם הוצאנו את התורה בשביל לקרוא אותה, לא בשביל לרקוד, אבל השמחה כל כך
עד שרוקדים, ורוקדים, ורוקדים, וזה לוקח כמה שעות עד שנותנים את הביטוי המלא, לשמחה של סיום התורה. אז כמובן
השיא הוא בקריאה של התורה, שמסיימים את התורה, לא ההקפות. הם מלוות את הסיום של התורה, לכן צריכים לעשות
ברוב עם. אני מסכים שיהיו מנינים שונים, כדי להספיק לקרוא את הסיום של התורה, ולהתחיל בראשית, כל זה אם
זה בתוך התפילה זה יחד.טוענים שכולם אוכלים חוץ מהבחורים. גם אני לא אוכל, גם אני מהתלמידים.אני הצהרתי
כמה פעמים שאני תלמיד בישיבה קצת יותר ותיק, אבל אני תלמיד. אני מאד נהנה לבוא הביתה ב 24:00, כשהאור כבר
כבה, מאד שמח בשמחת תורה באופן הזה. אולי בכל אופן צריכים להוריד שעה כדי לתת אותה לסעודה, כי היא סעודת
חג. שהסעודה מתוך עיפות היא מאבדת מהערך שלה. השנה יש לנו גם סעודה שלישית, נעשה חצי שעה מהרקוד של הבוקר
או יותר בין הסעודות, כדי שתהיה סעודה שניה וסעודה שלישית.ובעז"ה אני מקווה לראות את כל בחורי הישיבה בשמחת
תורה בישיבה." ;
    jbo:question_text "האם בשמחת-תורה יש ללכת ולשמח רחוקים מתורה ומצוות כגון תושבים בעירות פיתוח, או שמא יש להעדיף את התפילה
בישיבה?" ;
    jbo:rabbi <http://www.yeshiva.org.il/ask/?orderby=3> ;
    jbo:title "ישיבה לעומת עיירת פיתוח" .

<http://www.yeshiva.org.il/ask/31> a jbo:Question ;
    jbo:answer_text "כששומעים ברכה מאחר, יוצאים ידי חובת הברכה מדין שומע כעונה, ואין עניין שיברך כל אחד לעצמו, וכך אנחנו נוהגים
גם בקידוש.יש אפילו דעה שהשומע ועונה אמן, ערכו גדול מהברך, מכיוון שכשהוא שמע את הברכה הוא בירך פעם ראשונה,
וכשהוא ענה אמן הוא בעצם בירך בשנית.כאשר אדם עשה שליח לבדיקת חמץ, השליח הוא שמברך. והסיבה היא, כי הוא
הבודק." ;
    jbo:question_text "האם בפנימיה בשעה שיש כמה שבודקים את החמץ, יש עניין שכל אחד יברך על בדיקת החמץ שלו או שאפשר לצאת ידי חובת
הברכה בשמיעתה מאחר?" ;
    jbo:rabbi <http://www.yeshiva.org.il/ask/?orderby=3> ;
    jbo:title "ברכה על בדיקת חמץ בפנימיה" .

<http://www.yeshiva.org.il/ask/32> a jbo:Question ;
    jbo:answer_text "כל דרגה יש בה מידת זהירות גדולה מהדרגה שפחותה ממנה. אני נוהג לאכול מצות שמורות כל החג. אבל, גם מי שלא
אוכל מצות שמורות כל החג, ראוי שיאכל מצות כאלו בזמן שבא לצאת ידי חובת אכילת מצה בלילה הראשון. לפי הדעות
שבכל החג מקימים מצוה באכילת מצה, כמו בלילה הראשון, ראוי לאכול בכל יום קצת מצה שמורה." ;
    jbo:question_text "במצות מכונה יש שלוש דרגות. מה עדיף?" ;
    jbo:rabbi <http://www.yeshiva.org.il/ask/?orderby=3> ;
    jbo:title "עדיפות ודרגות באכילת מצות" .

<http://www.yeshiva.org.il/ask/33> a jbo:Question ;
    jbo:answer_text "אני לא חושב שיש בעיה, אבל צריך לנקות אותו היטב." ;
    jbo:question_text "האם יש בעיה בניקוי של כלי נשיפה לפסח?" ;
    jbo:rabbi <http://www.yeshiva.org.il/ask/?orderby=3> ;
    jbo:title "ניקוי כלי נשיפה לפסח" .

<http://www.yeshiva.org.il/ask/34> a jbo:Question ;
    jbo:answer_text "ככלל לא רצוי לטייל טיולים למקומות מרוחקים בצפון ובדרום. חג הסוכות ענינו לשבת בסוכה, או לנסוע נסיעות של
מצווה כגון עליה לרגל לירושלים או לביקור בחברון, או כדי להקביל פני רבו ברגל. כמובן שזו גם ההזדמנות לפגוש
תלמידי חכמים גדולים, כמו שהיה מקובל, שגדולי ישראל היו מבקרים אצל הרב צבי פסח פרנק זצ"ל, שהיה הרב הראשי
לירושלים. ובספר מקראי קדש מובאים הרבה דברים שנתעוררו בבקורים של סוכות, בסוכתו של הרב פרנק.אמנם, כל טיול
בארץ ישראל הוא בגדר של מצווה, של הליכת ד' אמות בארץ ישראל, ובמיוחד במקום שיש בו נוף מעניין כמו בואדיות
או בהרים, שבזה יש לאדם שמחה מיוחדת. אבל הטיול הזה הוא לא בשביל חול המועד בכלל, ובפרט לא בחול המועד סוכות,
את הטיול הזה צריך לעשות בהזדמנויות אחרות. כי צריך לזכור שלבני תורה יש בילויים משלהם. ולנהוג בהתאם לכך.לגבי
ישיבה בסוכה מי שיוצא לדבר מצווה פטור מן הסוכה. ואפילו אם יש סוכה בנמצא לא ברור שהוא צריך להשתמש בה.
אולם טיול אינו בגדר זה, ומי שכבר יוצא לטייל צריך לחפש סוכה כדי לאכול אכילת קבע, לא אכילת ארעי. אמנם,
המהדרים לא אוכלים ולא שותים מחוץ לסוכה, אבל הדין הבסיסי הוא, שמה שאוכלים, אוכלים בסוכה. לפי דעתי ראוי
לשמור על דין זה. באגרות משה הדברים כתובים באותה רוח, אז יש כאן תנא דמסייע.שוב - ברור שעל בני תורה להמנע
מטיולים כאלו כפי שאמרנו.עוד בנושא זה מאת הרב." ;
    jbo:question_text "מה דין חיוב סוכה במהלך טיולים בחול המועד סוכות?" ;
    jbo:rabbi <http://www.yeshiva.org.il/ask/?orderby=3> ;
    jbo:title "חיוב סוכה למטיילים בסוכות" .

<http://www.yeshiva.org.il/ask/35> a jbo:Question ;
    jbo:answer_text "באכילה אין בעיה, כי חוץ מהסעודה הראשונה בערב סוכות אין חובה לאכול בסוכה כלל והאדם יכול לאכול אכילת עראי.
אבל שינה, אפילו שינת עראי מחייבת סוכה. וזו מצווה דאורייתא. אמנם, לאנשים נשואים יש תרוץ המובא ברמ"א,
אבל האנשים הטובים לא משתמשים בתרוץ. כמו שראיתי אצל הרצי"ה שהיה עובר לסוכה למשך שבעה ימים עם כל הציוד.
לא משנה היה לו אם קר או חם, תמיד הוא ישן בסוכה.אמנם, מספרים על ה'רבה' מחב"ד (הריי"צ) שהוא נכנס פעם לסוכה
וראה שם בחורים ששוכבים בצורה לא מכובדת, ואף העיר על כך ולכן הקפיד שלא לישון בסוכה. מאז חסידי חב"ד עושים
סוכות קטנות, שאי אפשר לישון בהן, למרות שב"שולחן ערוך הרב" כתוב במפורש שצריך לישון בסוכה. לכן, אומרים
שה'רבה' לא ישן כל שבעת הימים, שהרי מחד לא רצה לעבור על דברי קודמו, ומאידך אסור לישון מחוץ לסוכה. אמנם
הגמרא אומרת שאי אפשר שלא לישון יותר משלשה ימים, אבל אולי לנמנם בסוכה מותר.בכלל, בחו"ל יש הרבה תרוצים
למה לא לישון בסוכה, "יורד גשם" (על פי רוב), "מסוכן", והמצטער פטור מן הסוכה. סברא זו כשלעצמה מספיקה כדי
לעלות לארץ ישראל. אני יודע שהנושא הזה צריך חיזוק, לא מפני שלא רוצים, אלא מפני הקשיים, ולכן צריך לעשות
הרבה מאמצים ולישון בסוכה." ;
    jbo:question_text "האם ניתן להקל בשינה בסוכה במקום שהדבר כרוך באי נעימות או סכנה?" ;
    jbo:rabbi <http://www.yeshiva.org.il/ask/?orderby=3> ;
    jbo:title "מקום להקלות בשינה בסוכה" .

<http://www.yeshiva.org.il/ask/36> a jbo:Question ;
    jbo:answer_text "מי שפעולתו בעלת משמעות, שיכולה לפעול גדולות ונצורות, ראוי שיצא לפעול למען הצלחת דרכנו. אולם, מי שתרומתו
מזערית בלבד, חבל על ביטול תורתו. כאשר אדם מסתפק, עליו לשקול את מידת החשיבות שבעיסוק בפוליטיקה מול לימוד
התורה.מובן שבתקופת "בין הזמנים" ראוי לכל אחד ואחד לעסוק בפעילות למען חיזוק דרכה של תורה. אולם, כשיתחיל
ה"זמן" יש לחזור ולנהוג לפי הכלל דלעיל." ;
    jbo:question_text "האם צריך לצאת מהישיבה ולפעול במהלך הבחירות להצלחת אנשי שלומנו, או שעדיף להשאר ללמוד בישיבה?" ;
    jbo:rabbi <http://www.yeshiva.org.il/ask/?orderby=3> ;
    jbo:title "פעילות ציבורית לעומת לימוד בישיבה" .

<http://www.yeshiva.org.il/ask/37> a jbo:Question ;
    jbo:answer_text ""אלו ואלו דברי אלוקים חיים" נאמר על מחלוקות שהוכרעו כבר בדורות קודמים, שאז ניתן לומר שיש אמת גם בצד שלא
הכריעו כמותו. לעומת זאת, במחלוקת שאנחנו עדיין בתוכה, אין אומרים כלל זה. בויכוח כזה אנו אוחזים בדעה שהצדק
עמנו, יש לנו הוכחות וביסוסים על כך. מובן שאין לזלזל ברבנים שסוברים בשונה מאיתנו, ויש לכבדם כפי שאנו
מצווים ביחס של כבוד כלפי כל תלמיד חכם." ;
    jbo:question_text "האם יש ממש בפסיקה של רבנים נגד הציונות, בבחינת "אלו ואלו דברי אלוקים חיים", או שאין מקום לחשוש כלל לשיטתם?" ;
    jbo:rabbi <http://www.yeshiva.org.il/ask/?orderby=3> ;
    jbo:title "יחס לפסיקת רבנים נגד הציונות" .

<http://www.yeshiva.org.il/ask/38> a jbo:Question ;
    jbo:answer_text "השינויים אכן היו מכוונים. יש הבדל ברור בין "צבא הגנה לישראל", ובין צבא ישראל. האם המדיניות שלנו היא הגנה,
או שהמגמה שלנו היא שליטה בארץ ישראל ולשם כך דרוש לפעמים גם להתקיף. מן הראוי היה לקרוא לצבא הגנה לישראל,
צבא ישראל, דווקא מפני שהגישה הרווחת בציבור היום, היא גישה של התגוננות.לכן, לצערינו, כשיורים על רכבים
הפתרון הוא של מיגון, של התגוננות, של חיזוק וביצור ולא פתרון של הרתעה המושגת על ידי התקפה. גישה זו יש
לשנות. חשוב לגרום לאנשים להבין שבמידת הצורך יש לצאת גם להתקפות כדי לחזק את אחיזתנו בארץ ישראל. חשוב
לזכור שבתפילה לשלום המדינה, אנחנו לא מתפללים רק לשלומם של חיילי צה"ל, אלא מתפללים גם לכך שהקב"ה יכתיר
את חיילי צבא ישראל בכתר נצחון ושהם יגברו על אויבינו.בימים כתיקונם איני רוצה לשנות מהנוסח המקובל. אולם
בשבוע כזה, שבו היו פיגועים חשבתי שיש צורך להשמיט את המילה "הגנה" ולהבהיר שהגיעה השעה לשנות את הגישה.
כך נהגתי גם בשנים קודמות, לומר במשך תקופה ארוכה "צבא ישראל", ולא "צבא הגנה לישראל", מפני שהמצב במדינה
היה כזה שדמה למצבנו כיום.עוד בנושא זה מאת הרב.לתשובת הרב דב ליאור.לתשובת הרב יעקב אריאל.לתשובת הרב אליעזר
מלמד.עוד על היחס למדינה ולמגרשים יהודים בשמה." ;
    jbo:question_text "בשבתות האחרונות שינה הרב בתפילה לשלום חיילי צה"ל. פעם נקט בלשון "צבא ההגנה לישראל" ופעם בלשון "צבא ישראל".
האם שינויים אלו היו מכוונים, ואם כן, מה הטעם?" ;
    jbo:rabbi <http://www.yeshiva.org.il/ask/?orderby=3> ;
    jbo:title "תפילה לשלום המדינה" .

<http://www.yeshiva.org.il/ask/39> a jbo:Question ;
    jbo:answer_text "ההשקפה הכלל ישראלית נשארת במקומה. אנו עם אחד וגוף אחד, וגוף אחד אינו ניתן להפרדה, גם אם יש בו מחלוקות
ומתחים. יש אנשים שטוענים שאינם רוצים להלחם בלבנון או שאינם רוצים להקריב את חייהם על הגנת המתישבים ביש"ע.
לדעתי מי שלא רוצה להלחם שלא ילחם. הצבא צריך מראש להודיע, שמי שאינו מעוניין להלחם פטור מהמלחמה. אבל בגלל
אותם אנשים מועטים עם ישראל לא צריך להתקפל. יש מספיק אנשים שמוכנים לשמור על ארץ ישראל, להלחם למען שמירת
הגליל, שמירת יהודה, שומרון, חבל קטיף והגולן והם ילחמו כפי שידרש.אין באמור לעיל משום פגיעה בהשקפה הכלל-ישראלית.
אדרבה, מתוך ההתחשבות בחינוך של כלל ישראל, אסור לחייב חיילים שמפחדים, שלא מעונינים, או שהשקפתם שונה משלנו,
להלחם במלחמה שאינה לרוחם. אך מאידך, הם אינם יכולים לדרוש מאחרים שמאמינים שחשוב להלחם על ארץ ישראל ועל
עם ישראל, שלא ילחמו במלחמה כזו." ;
    jbo:question_text "האם צריך לדאוג מהאפשרות שהצבור האמוני יצטרך להלחם לבדו על ארץ ישראל, והאם זה מסתדר עם ההשקפה הכלל ישראלית
שאנו צריכים להיות כגוף אחד?" ;
    jbo:rabbi <http://www.yeshiva.org.il/ask/?orderby=3> ;
    jbo:title "מאבק פרטי על ארץ ישראל" .

<http://www.yeshiva.org.il/ask/4> a jbo:Question ;
    jbo:answer_text "אנחנו נמצאים במצב של מלחמת מצוה, הנבחן בשתי בחינות. הבחינה הראשונה היא, הצלת ישראל מיד צר. במצבנו כיום
שהאויבים שמסביבנו עומדים עלינו לכלותנו אנו נכנסים להגדרה זו. הבחינה השניה היא, מצוות כיבוש ארץ ישראל.הכלל
הוא שבזמן מלחמת מצוה: "חתן יוצא מחדרו וכלה מחופתה", כולם חייבים להתגייס, אפילו תלמידי החכמים. דהיינו,
שבמדינה המתנהלת על פי התורה, אם מישהו יבוא ללשכת הגיוס ויטען שהוא תלמיד ישיבה שקדן, ושהוא רוצה לתרום
לאומה מבחינה רוחנית, ולכן מגיע לו לקבל שחרור", דוחים אותו, מפני שטענה כזו אינה מתקבלת בזמן מלחמת מצווה.אולם,
ישנה נקודה נוספת. למדינה יש צרכים נוספים, כגון: חינוך, מדע, רפואה, תרבות ועוד, וכדי לפתח תחומים אלו,
הצבא מאפשר למתאימים לא להתגייס. כך למשל ישנם מורים חיילים, עתודאים שהצבא מאפשר להם ללמוד לפני גיוסם,
ואנשי אמנות שהצבא מעודד את פיתוח כישוריהם. מובן שלא כל אחד יחליט עבור עצמו, השיקול לשחרור נשאר בידי
הצבא על פי צרכיו.כאשר אין מן ההכרח לגייס את כולם, המדינה יכולה להחליט שהיא צריכה לצרכי הצבא רק כמות
מוגבלת של אנשים. כך היה גם בעבר בשעה שהיו מלחמות שגוייסו בהן רק "אלף למטה", וכך גם היום, אם לא זקוקים
לכולם, המדינה יכולה להחליט שהיא מקצה אנשים לטובת לימודי הרוח, גם אם יבוא הדבר על חשבון הארכת משך שרותם
של החיילים.צריך גם אנשים שישמרו על רוח האומה שהיא התורה, צריך להעמיד לדור הבא תלמידי חכמים, מנהיגים.
וכדי שניתן יהיה להעמיד תלמידי חכמים, מן ההכרח, שדוקא בשנים האלו, שנות הבגרות, יהיו התלמידים שקועים בתורה,
ופנויים מכל טרדה אחרת. אין בטחון שאנשים יחזרו ללימוד תורה לאחר הצבא, ואסור לסכן את הרמה התורנית ההכרחית
של האומה, ואין לסמוך על כך שאחרי הצבא ישובו התלמידים לישיבה.ההסתכלות הציבורית צריכה להיות במבט של אנשים
מאמינים, אנשי תורה. והמבט הוא, שיש צורך בחלק מסוים מהציבור שימשיך, יתקדם ויעלה בסולם התורה, כדי לבנות
את התוכן הרוחני העיקרי של האומה. אמנם, מטרה זו אינה מובנת לכלל הציבור, אם כי הוא מבין שאי אפשר לכפות
על דבר זה, שהוא יקר מכל לאנשים המאמינים, אנשי התורה. לכן, הנהגת המדינה הסכימה שיש מקום לדחות את גיוסם
של בחורי ישיבות.ולכן למרות שהיום אנו נמצאים במצב של מלחמת מצווה, שהכל מחויבים להתגייס אליה, עדיין יש
צורך בתלמידי חכמים, שמקיימים את תוכנה הרוחני של האומה, את האור האלוקי שמאיר בה, את התורה. לכן, מותר
ואף נכון להשתמש בדחית הגיוס כדי ללמוד ולהתגדל בישיבה, להתבשם ולהתקדם, עד לשלב שבו מתבסס האדם ויהיה למאור
לכל סביבותיו.אין מקום למוסר כליות, ולייסורי מצפון על כך שלא משרתים בצבא, מפני שהשרות התורני בישיבה הוא
שרות קשה מאוד, שדורש כוחות רבים. אין זו התחמקות, זהו עול קשה מאוד, שלא קל להתמסר אליו התמסרות מלאה,
עול, שאפילו סיירת מטכ"ל קטנה לידו.צבא לתלמידי חכמיםהעוסק במצווה פטור מן המצווה?ומה עם מי שלא הולך להיות
רב?יש דין הלכתי שצריך לשרת בצבא?" ;
    jbo:question_text "באיזו זכות ניתן פטור לבני ישיבות מהצבא, במיוחד כשמדובר על מלחמת מצווה ולא על מלחמת רשות?" ;
    jbo:rabbi <http://www.yeshiva.org.il/ask/?orderby=3> ;
    jbo:title "שירות תלמידי ישיבות במלחמת מצוה" .

<http://www.yeshiva.org.il/ask/40> a jbo:Question ;
    jbo:answer_text "כשאנו נפגשים במהלך שנראה לנו מוטעה, שהשתדלנו לעשות כל שביכולתנו בכדי לעוצרו, ובכל זאת לא הצלחנו, יש להתבונן
עליו כעל מציאות אלקית, שריבונו של עולם החליט שכך היא צריכה להיות.כשההתבוננות על המציאות היא כזו, ניתן
להפיק רווח מהמצב. יש ללמוד כיצד מנתחים את המצב המדיני מבחינה רוחנית, מדינית וצבאית. מומחים מכל התחומים
צריכים לשבת ולהתבונן, מהו הרווח שמפיקים מהמצב שנוצר. לשם כך יש להיות מוכנים נפשית.כשנעשו ההסכמים האלו
("הסכמי אוסלו"), הוחלט לערוך כנס רבנים אצל הרב אברהם שפירא שליט"א, בכדי לחזק את העובדה שהפסיקה שאסור
לותר על שום חלק מארץ ישראל לא השתנתה. דעתו של הרב שפירא היתה שהפסיקה שהתקבלה בשעתו על ידי מאות רבנים,
שרירא וקיימת. אלא שיש מקום להודיע פעם נוספת שאנחנו מתנגדים לויתורים על חלקים מארץ ישראל, כדי שלא יוצר
רושם מוטעה שבדיעבד יש הסכמה למהלך הזה.אולם, לי היו תוכניות אחרות. רציתי לנצל את המצב שנוצר כדי להביא
לדחיפה חדשה בנושא של ארץ ישראל, כדי להכין את העם לקפיצת מדרגה שתבוא בקרוב. ראוי ללמוד ממה שקרה לאחר
מלחמת "ששת-הימים", שהיתה בגדר הפתעה לכולם. אילו היו חולמים לפני כן שיש אפשרות כזו, היו מתכוננים נפשית
לעובדה הזאת. וכשהעולם כולו היה שרוי בתדהמה ניתן היה לנצל את המצב שנוצר בכדי להגיע לתוצאות מרחיקות לכת,
כפי שהשכילו לעשות ב"כותל המערבי".ל"כותל המערבי" הביאו ממש למחרת המלחמה טרקטורים, והתחילו ליישר את הרחבה
שלידו. בחג השבועות, כשבוע לאחר שחרור ה"כותל המערבי", בשעה שניתנה לאזרחים הרשות לבוא ל"כותל המערבי",
כל הרחבה שלפניו היתה מיושרת, ושכונה שלמה שעמדה שם אך לפני שבוע היתה כלא היתה. לו השתהו אך במעט, כבר
לא ניתן היה לעשות זאת. אך אילו היתה מוכנות למצב החדש ניתן היה לנקות עוד כמה מקומות בחברון ובירושלים
ואף לקבוע עובדות בהר הבית.הרב צבי יהודה היה מוכן למציאות הזו. ביום שחרור ירושלים, בשעה שהביאו אותו ל"כותל
המערבי" הוא הכריז: "לא נזוז מכאן!, מכאן ומכל המקומות שבאנו אליהם!". אף אחד אחר לא העז לומר דברים כאלו.
ההנהגה כלל לא חשבה בכיוון הזה, לכל היותר היו שאמרו: "יש לנו קלף מיקוח, אם רוצים שלום נחזיר את זה" וכד',
אף אחד לא חשב ולא הרגיש שהוא שב הביתה.אפילו אותם אנשים, שהקימו את תנועת "ארץ ישראל השלמה" לא היו מוכנים.
ומעשה שהיה כך היה, אותה קבוצה הוציאה כרוז שכותרתו היתה: "ארץ ישראל השלמה בידינו ואין לנו רשות לוותר
על שום חלק ממנה", הם פנו לרב צבי יהודה זצ"ל על מנת שגם הוא יצרף את חתימתו, והוא סרב. הוא נימק את סירובו:
"אני לא חותם. ארץ ישראל השלמה לא בידינו, אני לא יכול לחתום על דבר שאינו נכון. יש שלוש ארצות בארץ ישראל:
יהודה, עבר הירדן והגליל, ארץ ישראל כוללת גם את עבר הירדן, שעדיין אינו ברשותנו".גם היום יש להכין את לב
העם לימים הגדולים שנכונו לו. עד שאלו האחרונים יגיעו, עלינו להבין את הרוח המנשבת כיום ולהכינה לבאות.
לאחר שנעשו נסיונות שונים, התברר שהדרך היחידה שמצליחה היא יצירת עובדות בשטח, מפני שעם עובדות לא מתווכחים.
בשעתו התפרסם שתנועת "שלום עכשיו" סיירה בגבעות החדשות שנבנו ליד היישוב "איתמר". שם הם הכריזו על אחת מהגבעות
שהיא איננה חלק מהיישוב. עד לאותו הרגע הם כלל לא הכירו בישוב, אולם מרגע שהגבעה נתפסה הישוב הוכשר. אם
תתפס גבעה נוספת הרי שהיא תכשיר את הקודמת לה. כשיוצרים מציאות היא נשארת קבועה. כך יש לנהוג, ועל ידי מעשים
אלו תוכשר רוח העם ויוכשר ליבו להיות מוכן לימים הגדולים שיבואו במהרה בימינו." ;
    jbo:question_text "כיצד יש לנהוג נוכח מהלכי הממשלה, שלדעתנו שגויים?" ;
    jbo:rabbi <http://www.yeshiva.org.il/ask/?orderby=3> ;
    jbo:title "יחס נכון לממשלה שלדעתינו שוגה" .

<http://www.yeshiva.org.il/ask/42> a jbo:Question ;
    jbo:answer_text "כל תאריך שנכתב אצל מישהו, יש בו משהו מן האמת.הרמב"ן קבע זמן לגאולה בתאריך שחל מעט לאחר זמנו, ואף כתב
זאת בפירושו לתורה. היו גדולי ישראל שנקבו בתאריכים אחרים לבוא עת הגאולה.בשנת תש"ן, רבים ציפו לגאולה.
שנה זו היתה שנה גדולה, וארעו בה ארועים רבים כארועי הכותל, נפילה של מעצמות, ועליה גדולה של יהודים לארץ.
מאחר שבדברי הגר"א רמוז ששנת תש"ן היא שנה גדולה מאוד, היה מתח אצל האנשים, נפוצו שמועות בשם גדולי המקובלים,
שבערב פסח עתיד להתרחש ארוע מסעיר, ותקוות רבות נתלו בתאריך זה. ואולם, לבסוף לא ארע שום דבר, וכתוצאה מכך
לחלק מהאנשים היה משבר.אך, לאמיתו של דבר בתש"ן אכן התרחש תהליך מסוים של גאולה, אלא שכנראה הוא היה סמוי
מן העין. וכך אכן הוא הסדר, בתחילה מתרחש מהלך פנימי, נסתר, ולבסוף מתגלים הדברים מעל פני השטח. כך ניתן
להסביר את כל אותם קיצין המנויים בדברי חכמים, שהם בעצם התרחשו, אך נסתרו מעיננו.הגמרא אומרת על טיטוס שהחריב
את בית המקדש: "טיטוס קמח טחון טחן", כלומר, בכח בית המקדש כבר נחרב, איבד את זכותו להתקיים. וטיטוס ביצע
רק את הפעולה המעשית, שהיא כבר אינה חשובה, מפני ש"כל הראוי לבילה אין בילה מעכבתו", ופעולתו אין בה חשיבות.והרעיון
הזה שלכל מהלך שקורה בפועל קודמת החלטה שבכח, מבואר בתוספות במסכת ראש השנה. הם שואלים: הרי אנו אומרים
בתפילת ראש השנה: "זה היום תחילת מעשה זכרון ליום ראשון" כלומר שבראש השנה נברא העולם, מכאן שאנו פוסקים
כדעת רבי אליעזר שאומר שבתשרי נברא העולם, אולם ידוע שאנו פוסקים כרבי יהושע שאומר שבניסן נברא העולם, אם
כן יש סתירה בדברים. והתוספות מיישבים סתירה זו על פי העקרון שהזכרנו. בתשרי עלתה בפני הקב"ה המחשבה לברוא
את העולם ובניסן מומש הרעיון בפועל.וייתכן שכך גם בעניין הגאולה. יש תאריך שבו עולה מחשבת הגאולה בפני הקב"ה,
ויש תאריך אחר שבו הוא מממש אותו. והפער בין המועד שבבכח לזה שבפועל יכול להיות גדול, אפילו פער של כמה
וכמה דורות.יש זמנים שמסוגלים לגאולה, שהם שעת כושר לביצוע התוכנית האלוקית. אולם, כדי שהיא תתבצע עלינו
להיות מוכנים. מספרים, שפעם, בערב שבת אמר האר"י ז"ל לתלמידיו בואו ונעלה לירושלים, ומאחר שהיה זה בערב
שבת סמוך לחשכה, התלמידים התמהמהו. אמר להם האר"י הפסדנו את הגאולה. כלומר יש שעות של כושר לגאולה, אולם
עד שהיא לא תגיע לא נדע על כך.הגמרא במסכת סנהדרין אומרת שסוד הגאולה הוא עמוק, ואי אפשר לרדת לעומקו, ושכל
הנאמר בנושא הוא רק בגדר של השערה. ומאחר שכך הוא הדבר, אי אפשר לבנות על תאריך מסויים שבו תהיה הגאולה.
מה שניתן לעשות, הוא לזרז את תהליך התשובה, על בחורי הישיבה להכין את הזכויות של עם ישראל, כדי לקרב את
הגאולה. יש להרבות בלימוד התורה ובהתחזקות רוחנית, כדי להתרומם למצב שבו נהיה ראויים לגאולה.יודעים אנו,
שתהליך הגאולה החל כבר ושאנו נמצאים בעיצומו. יש סיכוי שאנו נזכה לראות עוד שלבים מתהליך זה, ואולי אף את
הגאולה השלמה בעצמה. ובודאי שיש לנו סיכויים גדולים יותר ממה שהיה לדורות הקודמים, ולזה אנחנו מתפללים,
מקווים ומיחלים." ;
    jbo:question_text "מה משמעות התאריכים שננקבים לגבי הגאולה?" ;
    jbo:rabbi <http://www.yeshiva.org.il/ask/?orderby=3> ;
    jbo:title "משמעות לתאריכי הגאולה" .

<http://www.yeshiva.org.il/ask/43> a jbo:Question ;
    jbo:answer_text "אנו מתכוננים לקבל לארץ בעזרת ה', כמליון צדיקים גמורים, שעבירותיהם לא נחשבות, מפני שהם בגדר תינוקות שנשבו.
כשאנו רואים את רצונם העז להכנס בבריתו של אברהם אבינו, אנו מבינים שרצונם הפנימי הוא להיות יהודים, ואל
לנו להתפס לשטחיות ולהתרשם מההופעתם החיצונית.יש הטוענים שמניעיהם של העולים אינם טהורים, ולו רק ניתנה
להם האפשרות להגיע למדינה אחרת, הם לא היו מגיעים לארץ ישראל.אבל הרמב"ם חולק עליהם. בהלכות גירושין, כתב
הרמב"ם, שאם אדם חייב לגרש את אשתו ואינו רוצה בכך, מכים אותו עד שיאמר רוצה אני. שואל הרמב"ם: הרי הגט
צריך להיות מרצונו של הבעל? ומתרץ, שכל אחד רוצה לקיים את דברי חכמים, אלא שיצרו תוקפו. לכן מלקים אותו,
עד שיאמר רוצה אני, שאז מתגלה רצונו האמיתי.גם יהודי שנכפה עליו לעלות לארץ ישראל, מקיים בכך את רצון החכמים.
ובודאי אותם עולים מרוסיה, שיכלו להשאר שם, ובכל זאת החליטו להגיע לארץ ישראל, מרצונם החופשי, מקיימים את
מצוות חכמים, ומגלים בכך את רצונם הפנימי.תהליך אדיר ועצום זה, מעורר את כל האנושות להרהורים, אודות הקשר
שבין עם ישראל לארצו. הרכבת נוסעת, ואנו נסחבים. "הארון נושא את נושאיו", עלינו להבין את המהלך, להדבק בו,
ולהיות שותפים לו." ;
    jbo:question_text "איך להתיחס לעליה הגדולה מרוסיה הצפויה להגיע? (השאלה נשאלה בשנת תשנ"א)" ;
    jbo:rabbi <http://www.yeshiva.org.il/ask/?orderby=3> ;
    jbo:title "יחס לעליה מרוסיה" .

<http://www.yeshiva.org.il/ask/44> a jbo:Question ;
    jbo:answer_text "זה רעיון טוב מאד, ובעבר אף נערך כנס חשוב בנושא. אני חושב שזה נכון לעורר רעיון כזה, משום שלדעתי יש בציבור
החילוני הימני חלל ריק, מין מצב של ריקנות מסוימת, והוא מחפש עוצמה שתוביל אותו ולהוביל את מדינת ישראל
בדרך הנכונה.הרעיון הזה הולך ומתפתח. חשוב לפתח את המחשבה, שיש לציבור האמוני את העוצמה, את התוכן האידיאולוגי
- רוחני, את המידות המתאימות, ואת כל התנאים המתאימים להנהגה.דבר זה אינו פשוט כל כך, והוא צריך להבנות
לאט לאט. אי אפשר ליצור מנהיגות באופן מלאכותי, אבל יש מקום להוביל מהלך שיתפתח למנהיגות, שלה תוכן של אמונה
ותוכן של מהות יהודית פנימית. אני מאמין שבמשך הזמן נגיע לכך, מפני שהאלטרנטיבות האחרות נשחקו, והכוחות
האמוניים יכולים להוביל מהלך גדול, ולהרים את מדינת ישראל לגובה הנכון שלה." ;
    jbo:question_text "מה דעת הרב על הרעיון של מנהיגות יהודית?" ;
    jbo:rabbi <http://www.yeshiva.org.il/ask/?orderby=3> ;
    jbo:title "רעיון תנועת מנהיגות יהודית" .

<http://www.yeshiva.org.il/ask/45> a jbo:Question ;
    jbo:answer_text "חוקי התנועה הם בגדר "פקוח נפש". לכן חובה לקימם ככתבם וכלשונם, ואין לעבור עליהם, ולהכנס לסיכונים. מצוה
זו עומדת בפני עצמה ויש להחמיר בה אף יותר ממצוות אחרות, מפני שמצוה זו חמורה ודוחה את כל המצוות שבתורה.
כמו בכל מצוה יש מקום להידור כגון: זהירות ונדיבות, מתן אפשרות לעקיפה, ומתן זכות מעבר להולכי רגל, גם אם
אין רמזור או מעבר חציה. ככלל, בזמן נהיגה רצוי שלא להיות קצרי רוח, אלא להשתדל לנהוג בצורה הרגועה והטובה
ביותר.יש לדעת שחוקי התנועה הם הלכות תורניות, וכמותם מצאנו כתובות לגבי עגלות, נזיקין, וכל שכן בהלכות
נזקי גוף. ואילו היו מכוניות בזמן הגמרא, היו נכתבים פרקים שלמים, ואולי אפילו מסכת שלמה, על הלכות תנועה.
הדברים היו נפסקים בשולחן ערוך, ובכך שאינם כתובים, אין כדי להמעיט מערכם ההלכתי. בהלכות שנאמרו לנו, ישנן
גזרות, שנועדו למנוע כשלון מהאדם, ואין להתחכם עליהן, אף אם נדמה לאדם שהוא אינו זקוק להן. כך גם בחוקי
התנועה, יש לנהוג במירב הזהירות ולציית לכל חוקי התנועה אף אם נדמה לאדם שהוא אינו נצרך להם.כשאדם אינו
נזהר בנהיגה, אף אם הוא יוצא מהסכנה ללא פגע, קורים מספר דברים: ראשית, הוא מפסיד הרבה שכר. שנית, הוא עובר
עברה. ושלישית, הוא משפיע לרעה על אחרים, ויש בכך אף חשש לחלול ה'. לדוגמא: אם אדם מחנה את רכבו במקום אסור
בחניה, זה גורם להפרעה לתנועה, ומכעיס אנשים. "הדתיים האלה לא אכפת להם משום דבר, רק מעצמם". לעומת זאת
כשאדם נוהג יפה הוא עשוי לקדש שם שמים. ולכן גם כשאדם עומד בשעת לילה מאוחרת באור אדום, עליו לחכות. אם
רוצים לא לבזבז זמן, אפשר להגיד פרק תהילים, עד שמתחלף האור ברמזור." ;
    jbo:question_text "מה צריך להיות היחס לחוקי התנועה, האם חובה לשמור עליהם ככתבם וכלשונם או שאפשר לשקול כל מקרה לגופו, כגון
לחצות כביש באור אדום בשעת לילה מאוחרת?" ;
    jbo:rabbi <http://www.yeshiva.org.il/ask/?orderby=3> ;
    jbo:title "חובת ציות והידור לחוקי התנועה" .

<http://www.yeshiva.org.il/ask/46> a jbo:Question ;
    jbo:answer_text "לתרום דם זהו חסד. לכן מידה טובה היא, שכל מי שיכול לתרום מדמו, אכן יתרום. כמובן שאם יש לאדם נזק מתרומה
זו, הוא אינו מחויב בה. ואף אדם בריא שנרתע מלתרום דם, אין הוא מחויב בכך." ;
    jbo:question_text "האם יש חיוב לתרום דם?" ;
    jbo:rabbi <http://www.yeshiva.org.il/ask/?orderby=3> ;
    jbo:title "האם יש חיוב לתרום דם?" .

<http://www.yeshiva.org.il/ask/47> a jbo:Question ;
    jbo:answer_text "כשהקשיים גדולים סימן שהאתגר הוא גדול. לכן היום שיש הרבה קשיים, השאיפות הרוחניות שלנו צריכות להיות גבוהות.
הכלל הוא: "זה לעומת זה עשה אלוקים".מובן שאין להזניח את ההתמודדות עם רוח החולשה הפושה בעם, חולשה שרוחה
מנשבת גם בקרב מחננו. יש להתבונן בשבר שנוצר, ולהבין מתוכו את המהות של הדור. למשל, למרות שהיום הכיפות
זרוקות ומתקפלות, עדיין ניתן לראות בחור עם כיפה קטנטונת שמתפלל בכוונה גדולה.חז"ל אמרו שכיסוי הראש מביא
ליראת שמים. מכאן שצמצומו, הוא צמצום ביראת השמים. צריכה להיות מודעות לכך, שלמרות שמעיקר הדין אין חיוב
לכסות את הראש, יש ערך פנימי לכיסוי הראש שהוא בבחינת מדד מסוים על מידת יראת השמיים של האדם, שלמרות שאינו
מחויב בכך הוא הולך בכיסוי ראש. חבישת כיפה מובילה וגורמת ליראת שמים, ויראת שמיים היא המרכז של הרוח הפנימית
של קיום תורה ומצוות.פעם היה בחור צעיר, שלמד בבית ספר תיכון בירושלים, והחל בתהליך של תשובה. אותו בחור
הגיע מדי פעם לישיבת "מרכז הרב", והרב צבי יהודה זצ"ל קרבו אליו. בדרך כלל, בחור זה התהלך בגילוי ראש, אולם
בשעה שהיה בישיבה הוא כיסה ראשו בכיפה. כנראה שאחד מבחורי הישיבה לחץ עליו שיתחיל לחבוש את הכיפה דרך קבע,
ומאחר שהיה לו קושי בדבר, הוא הלך להועץ ברב צבי יהודה זצ"ל, שאמר לו שחבישת כיפה היא מנהג טוב אבל אינו
מעיקר הדין, לעומת זאת הליכה עם ציציות בחוץ היא דין תורה ממש, ולכן המליץ לאותו בחור שינהג באופן כזה.
למחרת, אותו בחור הגיע עם ציציות בחוץ וכיפה לראשו. הרב צבי יהודה זצ"ל נתן לבחור כח לעשות מהפך בבת אחת.
מפניהתופעה של זלזול בכיפה מהוה תמרור אזהרה לתהליך פנימי שמתבטא בסימן חיצוני, אולם כפי שהזכרנו, למול
תהליך ההחלשות, יש גם תהליך של התחזקות, שבלי כל צל של ספק הוא גדול לאין ערוך מתהליך ההחלשות. מפני שמי
שנחלש, אינו נחלש מטעמי אידאולוגיה, אך לעומתו מי שמתחזק עושה זאת מהתגברות של כוחות פנימיים. ולכן הגרעין
הזה, הוא זה שבסופו של דבר ינהיג ויוביל את עם ישראל ומהלכיו.אולם, בל נשכח שהזמן דוחק. לא ניתן עוד להמתין,
אנו מוכרחים לתת מהר תשובות לשאלות הרוחניות שהדור מציג. עלינו להעמיק את אמונתנו כדי שהיא תהיה כה חזקה,
שאפילו אותם אלו שאינם מתלהבים מהמציאות הקיימת, יפגשו אמונה גדולה יותר וישתכנעו באמיתותה.היום ההתמודדות
שלנו קשה יותר מבדורות הקודמים. מצב הנוער הולך ומסתבך, הפיתויים שמונחים לפניו נהיים קורצים מיום ליום.
הטלויזיה, הוידאו, הטלפון, האינטרנט, הכבלים ושאר ההמצאות החדשות, על שלל הגירויים שהן מציגות, מושכות את
הנוער לכיוונים שליליים. ולכן צריך למצוא חיסון למחלה הזו, חיסון שמעולם לא נאלצנו להשתמש בו, אך כיום הוא
הכרחי. החיסון הזה יגרום לנו לבריאות, חדשה ומעולה מן הקודמת. כמובן שאין זה טוב שיש מחלות ויש מהן נפגעים,
אך בסופו של חשבון, רב הרווח על ההפסד, ורבה התועלת מן הנזק.כך יתפתחו להם כוחות חדשים, שיובילו למחוזות
שטרם הכרנו עד כה. האמונה תעמיק ותתעצם, והדור יתרומם לגבהים רוחניים, שיהיו חזקים יותר מכל הרוחות הרעות
שנשבות בעולם. זהו האתגר שלנו. אתגר שמתחדש בכל יום, מפני שבכל יום יש גירוים חדשים, אך בסופו של דבר אנחנו
נתחשל, נתגבר וננצח." ;
    jbo:question_text "מהי הגישה הנכונה ביחס להדרדרות המוסרית בחברה בכלל, ולזו שבדתית בפרט?" ;
    jbo:rabbi <http://www.yeshiva.org.il/ask/?orderby=3> ;
    jbo:title "יחס נכון להתדרדרות מוסרית בחברה" .

<http://www.yeshiva.org.il/ask/48> a jbo:Question ;
    jbo:answer_text "תנועת "בני עקיבא" היא תנועה שקיומה חשוב ותרומתה מרובה. היא שומרת על מסגרת לציבור הרחב, שבשבילו המסגרת
של "בני עקיבא" היא מסגרת מקדמת.המצב המורכב הזה, של תנועת "בני עקיבא" הוא מצב לא פשוט. המהלך הכללי הוא
חיובי, אך בגלל המורכבות שבדבר, כל אחד צריך לבחון את עצמו בקשר שלו ל"בני עקיבא", חשוב מאוד לתרום ולרומם.
ומי שיודע שהקשר שלו עם תנועת "בני עקיבא" הוא קשר כזה שעוזר ומרומם, חייב להמשיך בהשתייכותו לתנועה ולהמשיך
לתרום לה.ומי שמרגיש שהקשר שלו לתנועה גורם לו לירידה, והוא מושפע במקום להשפיע, צריך לדעת שזה לא נכון
לרדת. צריך רק לעלות, להיות יציבים. יש הרי סיבות רבות שיכולות לגרום לירידה. יש בנים ובנות, יכולים להיות
קשרים, ויכולות להיות השפעות לא טובות. ואם הקשר הזה גורם לירידה, צריכים להפסיק את הקשר.אבל גם בזה, אני
חושב שבהרבה פעמים האדם לא אומר לעצמו את הדברים הנכונים, מפני שהוא קצת נוגע בדבר. יש הרבה רצון, והוא
מאפיל על החשבונות הנכונים. ולכן אולי בזה צריך להתייעץ, להתבונן ביחד, לחשוב בצוותא, על מנת להגיע למסקנה
נכונה." ;
    jbo:question_text "מה דעת הרב על פעילות בתנועת "בני עקיבא"?" ;
    jbo:rabbi <http://www.yeshiva.org.il/ask/?orderby=3> ;
    jbo:title "יחס לתנועת בני עקיבא" .

<http://www.yeshiva.org.il/ask/49> a jbo:Question ;
    jbo:answer_text "ראשית כל נבאר מה זה זרם המזרחי כפי שאני מבין אותו, ואולי מתוך כך תהיה התשובה. הכיוון של הציונות הדתית
היא שאיפה לשלמות קודש - שלמותה של ארץ ישראל, שלמות העם ושלמות התורה. והמטרה היא גדולה. המגמה היא מגמה
שלמה, אמנם לעתים, חלקים של אותה מטרה נראים כסותרים זה את זה, כביכול כאשר מתמסרים לארץ ישראל צריך לוותר
על ענינים של תורה. ויכול להיות שמתוך כך יכולה להתקבל תמונה כזו, אבל זו לא המגמה.שלמות התורה כוללת גם
את מצוות ישוב א"י. גם אם במשך הרבה שנים, לא היתה אפשרות לקיים את המצוה הזו, זה לא פוטר אותנו, ברגע שיש
אפשרות, צריך להשתמש במלא הכוחות לקיים אותה. זוהי מצווה שחכמים אמרו שהיא שקולה כנגד כל התורה. זו שלמות
של האומה. כי עם ישראל כולו זה מציאות אחת, זה גוף אחד מאוחד. התפיסה האחדותית של העם והשלמות של התורה
לכל חלקיה, זו דרכה של תנועת "המזרחי" - הציונות הדתית.וכיון שהיא תפיסה כל כך גדולה, יש כאלה מתוך הציבור
הזה, שמתרכזים בחלקים מסוימים באופן מיוחד, ולא בכל החלקים כולם. אולי בגלל זה יכולה להתקבל התמונה כאילו
יש כאן ותרנות. אבל המציאות היא לגמרי אחרת.לפני כמה שנים, בא אלינו בחור, מחסידי ר' אהרל'ך. זה השפיץ של
נטורי קרתא. מופיע כאן, ואומר: "בחנתי את הדברים כמה שנים ואני שוקל אותם" - והוא אדם נשוי - "וא"כ החלטתי
שהדרך הנכונה זו הדרך שאתם הולכים בה, אני רוצה לעבור אליכם". אמרתי לו: "אתה בטוח שאתה יודע מה הדרך שלנו,
אתה יודע שהדרך שלנו הרבה יותר קשה, פה מקפידים על יותר מצוות, מקפידים על עוד דברים, האם אתה יודע את הדבר
הזה? אם אתה חושב שאתה בא לכאן כדי לרדת - אתה טועה. אמנם לא הולכים עם מעיל ארוך, אבל זה לא כתוב בשו"ע.
פה מקיימים את כל השו"ע למהדרין, פלוס. מקיימים גם את מצות ישוב ארץ ישראל, נזהרים גם בלשון הרע, אוהבים
את כל עם ישראל, בכל המדרגות, ולא מוותרים על קלה כבחמורה, אתה מודע לזה!? דע לך אם כוונתך לעלות בקודש
- ברוך הבא. אם אתה מחפש לרדת. פה זה לא הכיוון. אתה טועה טעות חמורה".אם כן, דרכנו לא מכוונת להקלה ולהתחמקות
מהמצוות. להיפך, הדרך הזו היא "מהדרין מן המהדרין". שלמות בעבודת הקודש, בענינה של א"י ובשלמות עם ישראל.
וכמובן להשתדל שרק להשפיע על אלה שחלשים ולא להיות מושפעים.זה המייחד את הדרך שלנו, שהיא לא דרך של חולשה,
אלא דרך של עוצמה, ואם היא לא מתקבלת כך, זה רק מפני שיש קושי לממש אותה, בגלל שלמותה וגודלה. אבל א"א לוותר
על הדרך הזו. ובכלל, אין לה אלטרנטיבה. דרך אחרת היא חלקית, ובסופו של דבר חייבים להגיע לשלמות של קיום
התורה והמצוות, כולל ארץ ישראל וכולל עם ישראל.מה זה 'חרדלניקים'?" ;
    jbo:question_text "מדוע זרם המזרחי מתקבל בעיני הציבור כמקל ופשרני?" ;
    jbo:rabbi <http://www.yeshiva.org.il/ask/?orderby=3> ;
    jbo:title "השקפת עולמה של תנועת המזרחי" .

<http://www.yeshiva.org.il/ask/5> a jbo:Question ;
    jbo:answer_text "הרמב"ם אומר: "כל המשים על ליבו שיעסוק בתורה ויתפרנס מן הצדקה, הרי זה חלל את ה', ובזה את התורה, וכיבה
מאור הדת, וגרם רעה לעצמו". אמירה כזו, שאשב בישיבה ואתפרנס מן הצדקה, היא חילול ה' נורא. שאר המפרשים (כסף
משנה, תשב"ץ וכו'), חולקים על הרמב"ם, ואומרים שאי אפשר להתעסק בתורה מבלי להתפרנס מן הצדקה, ולכן יש להתיר
צורת התפרנסות כזו משום "עת לעשות לה' הפרו תורתך". לא שזהו האידיאל, אלא שכעת, כיון אי אפשר אחרת, מותר.לדעתי
אין מחלוקת בשאלה זו. גם הרמב"ם מסכים, שאם הנהגת הציבור מוצאת לנכון לפרנס תלמידי חכמים, כדי שיהיו לה
מורים תורניים בישיבות ובבתי הספר, וכדי שיהיו תלמידי חכמים מורי הוראה, אין בכך חילול ה'. האדם הפרטי לא
רוצה להתפרנס מן הצדקה, הוא רוצה לעבוד, להנות מיגיע כפיו, אבל הציבור מבקש: אנו צריכים אותך, מפני שאנו
זקוקים לתלמידי חכמים, ולכן אנו מוכנים לפרנס אותך, ולדאוג לכל מחסורך. זוהי גישה אחרת לגמרי, מפני שפה
מחשבת האדם טהורה, הוא אינו עושה את התורה "קרדום לחפור בה", אלא את רצון הציבור.זאת צריכה להיות השקפת
העולם של כל מי שעוסק בתורה. עליו לדעת, שהוא לא עוסק בתורה להנאת עצמו, להתמלא בש"ס ופוסקים, אלא הוא עוסק
בתורה במגמה ייעודית, מגמה גבוהה של תרומה רוחנית לאומה." ;
    jbo:question_text "האם מותר לאדם לשבת בישיבה ולומר לציבור פרנסוני?" ;
    jbo:rabbi <http://www.yeshiva.org.il/ask/?orderby=3> ;
    jbo:title "תלמיד ישיבה המתפרנס מן הציבור" .

<http://www.yeshiva.org.il/ask/50> a jbo:Question ;
    jbo:answer_text "הגמרא כבר דנה בשאלה האם ישא האדם קודם אשה או שקודם ילמד תורה.והתשובה לשאלה זו תלויה באדם. מי שיצרו תוקפו,
ישא קודם אשה, ואחר כך ילמד תורה. ומי שיכול ללמוד תורה בריכוז והנושא הזה אינו מכביד עליו, עדיף שקודם
ילמד תורה ורק אחר כך ישא אשה. האמת היא, שהזמנים השתנו, והיום אפשר לישא אשה ולהמשיך אחר כך בלימודים.אבל
לכתחילה, אני לא שמח על מהלך כזה, של נישואין בגיל צעיר. אמנם, ראיתי תלמידים שהתחתנו צעירים, ודוקא התחילו
ללמוד טוב יותר. אך מנגד, ראיתי כאלו שאצלם לא עלה יפה דבר זה. ראיתי גם כאלו שהדבר לא השפיע עליהם. לכן,
לא ניתן לומר לאור הנסיון דבר מוחלט.אולם אם יש אדם שמוכן ובשל לנישואים, לא בגלל שהוא מרגיש עצבנות, ולא
בגלל שהוא חושב שאם הוא יתחתן יהיה לו יותר קל בכמה תחומים, אלא בגלל שהוא מרגיש שהוא יכול כבר לשאת אשה,
לבנות בית ולשאת בעולו. אינני יודע אם אדם כזה צריך להתעכב, ולאחר את גיל הנישואין. כמובן שמדובר במי שיודע
מה הוא רוצה, שיש לו עומק פנימי, ויש לו את המבט והכח שיכול להוביל את הבית.אבל, מי שלא מרגיש כך, מוטב
שקודם יבנה את עצמו ויתפתח, ורק אחר כך יבנה את ביתו." ;
    jbo:question_text "מה דעת הרב על נישואים בגיל מוקדם?" ;
    jbo:rabbi <http://www.yeshiva.org.il/ask/?orderby=3> ;
    jbo:title "יחס לנישואים בגיל מוקדם" .

<http://www.yeshiva.org.il/ask/51> a jbo:Question ;
    jbo:answer_text "הרצי"ה חינך אותנו שהאדם צריך לדעת שבכל מקום שהוא נמצא, ולא רק בכל מקום אלא גם בכל זמן שהוא נמצא זה הדבר
הכי גדול. כשהיינו מגיעים לפסח היה הרצי"ה אומר "פסח- החג"!, וכשהגיע חג שבועות פתאום הוא נהיה "החג"! שאלנו,
הרי קודם פסח היה החג הכי גדול? והתשובה הייתה שפסח הוא החג הכי גדול, כי היה פסח, ואז אין חג גדול ממנו.
אבל כשמגיע יום הכיפורים ודאי הוא החג הכי מיוחד כי בו נאמר "ימים יוצרו ולא אחד", והפירוש שהוא יום אחד
יחיד ומיוחד. וכשמגיע שבועות או ראש השנה או סוכות היחס נשאר כנ"ל. תמיד החג שנחוג כרגע הוא החג הכי גדול.בצורה
דומה בכל יום יש את הדבר המיוחד שבו - "בכל דרכיך דעהו והוא יישר אורחותיך". וכן בכל דבר שמתעסקים בו או
נמצאים בתוכו ראוי לחפש את ריבונו של עולם, להכיר את ריבונו של עולם, ולראות שדווקא עכשיו אפשר למצוא את
השיא. וכמו שדיברנו על הזמנים כך הם פני הדברים גם ביחס למקומות. כל מקום שאדם נמצא בו, הוא המקום הטוב
ביותר והמתאים ביותר והנכון ביותר עבורו כרגע. זה בריא וטוב לחשוב כך, מתוך אמונה ושמחה במצב הנוכחי. וזו
הדרך הנכונה להתבונן על הזמן והמקום שהאדם נמצא בו כרגע." ;
    jbo:question_text "כיצד יוכל האדם לדעת שמה שהוא עושה כרגע זה הדבר הנכון ביותר לעשות? איך להתבונן על הדברים שקורים לי?" ;
    jbo:rabbi <http://www.yeshiva.org.il/ask/?orderby=3> ;
    jbo:title "מהו הדבר הנכון לעשות בכל עת?" .

<http://www.yeshiva.org.il/ask/53> a jbo:Question ;
    jbo:answer_text "אם המקלחת משמשת לכמה דברים, ולא רק למקלחת וכיוצא בזה, יש מקילים אפילו לברך בפנים, אבל אני לא חושב שכדאי
להשתמש בקולא זו. אולם ליטול שם את הידיים כמעט כולם מקילים, ולכן לא צריך ליטול מחוץ למקלחת.בבתי מלון
שבהם גם השרותים, גם המקלחת וגם הכיור בחדר אחד, יש קצת בעיה. ואף על פי כן, יש פוסקים שאומרים, שבשרותים
של היום יש להקל, כמו בדין בית הכסא של פרסיים. אמנם זה לא בדיוק כמו כסא של פרסיים, כי בכסא של פרסיים
היה חור באדמה עם צנור שהולך או משהו דומה, ולא היה נשאר כלום בחוץ, הלכלוך היה מתגלגל למקום אחר. ובזמנם
לא היה כיסא מיוחד לשרותים, ולכן הגמרא מתירה כסא של פרסיים. אבל אצלנו המצב קצת שונה, יש כסא שכאילו מיוחד
לשירותים, ולכן מצד זה יש בעיה, אבל מצד שני אין ספק שזה באמת יותר נקי ממה שהיה אצל הפרסיים.ופעם שהיינו
יחד בבית מלון, שוחחתי על זה עם הרב ליאור, והוא אמר לי, שהוא חושב שלא צריך להחמיר. ולבי נוקפני, ואני
ממליץ, שכשרוצים להשתמש בכיור יש לכסות את השרותים ועדיף להוציא את המים וליטול בחוץ.אבל במקום שיש מקלחת
וכיור, והשימוש הוא לא רק למקלחת, אלא משתמשים הרבה בכיור: לרחיצת פנים וידיים, לכבס משהו, וכל מיני דברים
אחרים. הרי מכיון שהשימוש כפול, החדר לא נקרא מיוחד לזה, ואני חושב שאפשר בהחלט ליטול שם ידיים. לגבי הברכה
שוחחתי פעם על זה עם הרב סיני אדלר, והוא אמר לי שהוא אינו יודע מה ההבדל בין נטילת ידים וברכה, ואולי גם
לברך מותר. ואכן כמה רבנים חשובים שעוסקים בהלכות, דעתם היא שאפשר לנהוג כך.שאלה: האם מבחינת ההלכה טוב
יותר כשיש וילון?תשובה: ודאי שהוילון מסייע, וזה כמו שני חדרים. אבל בכל מקרה, היציאה מהדלת מספיקה." ;
    jbo:question_text "כיור שנמצא במקלחת, האם יש בעיה ליטול בו ידיים?" ;
    jbo:rabbi <http://www.yeshiva.org.il/ask/?orderby=3> ;
    jbo:title "דין כיור שנמצא במקלחת" .

<http://www.yeshiva.org.il/ask/54> a jbo:Question ;
    jbo:answer_text "יש בזה מחלוקת פוסקים. אני חושב שעדיף ליטול ידים בכלי." ;
    jbo:question_text "האם אדם לאחר עשית צרכיו צריך ליטול ידיו בכלי לסרוגין, או שמספיקה שטיפה בלא כלי?" ;
    jbo:rabbi <http://www.yeshiva.org.il/ask/?orderby=3> ;
    jbo:title "נטילת ידים אחר עשית צרכים" .

<http://www.yeshiva.org.il/ask/55> a jbo:Question ;
    jbo:answer_text "יש רב אחד בירושלים שלובש 15 ציציות ואפילו יותר, כדי להרבות במצוות. אך סדר המצווה הוא, שאם יש לאדם בגד
עם ארבע כנפות צריך להטיל בו ציצית. ואנו מהדרים ועושים בגד מיוחד של ארבע כנפות ובעצם בכך אנו יוצרים את
חיוב המצווה.ובאמת, יש להדגיש שהבגד של ארבע כנפות שאנו לובשים הוא חלק מהלבוש הרגיל שלנו ובכך מתקיימת
המצווה. אך ללבוש עוד בגד באופן מלאכותי, איני חושב שיש בזה צורך ואין זה הסדר הרגיל של המצווה.אותו רב
מירושלים הוא יחיד. ברוך ה', יש עוד הרבה גדולים שלא ראינו שנוהגים כמותו. והמקובל הוא כפי שאנו נוהגים
היום, ו"פוק חזי מאי עמא דבר"." ;
    jbo:question_text "האם כשאדם לובש כמה ציציות (טלית קטן) יש בזה משום יוהרא. אם לא, מדוע אין אנחנו נוהגים כך, הרי יש יותר
מצוות בלבישת כמה ציציות?" ;
    jbo:rabbi <http://www.yeshiva.org.il/ask/?orderby=3> ;
    jbo:title "יש עניין ללבוש יותר מציצית אחת?" .

<http://www.yeshiva.org.il/ask/56> a jbo:Question ;
    jbo:answer_text "בכתבים איתא ד"טלית קטן תחת בגדיו", הכוונה שאדם ילבש טלית קטן. אם אדם מהדר ללבוש ציצית בשיעור אמה על אמה
כדעת המחמיר, והוא לובש ציצית צמר, כדי לקיים מצווה מדאורייתא לכל הדעות, הוא יוצא ידי חובת המצווה.אולם
ללבוש ציצית על גבי הבגד כל עוד לא התרגלו לכך כולם, איני חושב שכדאי להדר בזה, מפני שלא צריך להתבלט בדבר
שהוא בעצם לא מוסיף ממש מצווה. מפני שאם רואים את הציציות, זה כבר מהודר לכל הדעות." ;
    jbo:question_text "מה דעת הרב לגבי לבישת טלית קטן מעל הבגדים?" ;
    jbo:rabbi <http://www.yeshiva.org.il/ask/?orderby=3> ;
    jbo:title "לבישת ציצית מעל הבגדים" .

<http://www.yeshiva.org.il/ask/57> a jbo:Question ;
    jbo:answer_text "הבעיה היא לא רק בסוכה, זו בעיה כללית. והכלל הוא, שאם ההורים אומרים לא לקיים מצוה, אין שומעים להם מפני
ש"דברי הרב ודברי התלמיד דברי מי שומעים". כמובן צריך לעשות את זה בחכמה גדולה, ולמצוא את הדרך לקיים את
המצווה גם ללא פגיעה בהורים.ישנן מצוות שאנשים חושבים שהן לא מצוות, מפני שלא נהגו לקיימם. למשל, באירופה
לא ישנו בסוכה, כי היה שם קר וירדו שלגים וגשמים, ומן הסתם היו פטורים מדין "מצטער". גם ב"הפרשת תרומות
ומעשרות" ישנה אותה הבעיה, מפני שבחו"ל לא נוהג דין זה. אמנם באנו לארץ ישראל בה יש מזג אויר טוב ואפשר
לישון בסוכה, אבל עדיין יש שחושבים שהמצוה הזו התבטלה, כיון שלא נהגו בה שנים רבות. קשה לגרום לאנשים לחזור
ולקיים את הדברים האלה.בנוגע להידורים וכיבוד הורים, השאיפה העקרונית צריכה להיות, שההורים נותנים יד חופשית
לקיים את המצוות כפי שרוצים. בתחום הידור המצווה הזה יתכן מאוד שצריך לוותר, אבל ודאי לא לוותר באופן קבוע
על המהלך של ההידורים. המטרה היא, להסביר להורים שיש לתת לבן לחיות לפי הדרך שהוא מבין בקיום המצוות. הם
לא חייבים לקבל על עצמם את ההידורים שהבן קיבל על עצמו, אבל צריכים להבין שלבן מותר לחפש דרגה אחרת, ולרצות
לשמור עליה.בסה"כ הזכות של ההורים בנושא הזה היא מוגבלת, מהטעם שהזכרנו לעיל, יחד עם זאת הבן אינו יכול
להכתיב להורים במה להדר. אולם רוב ההורים הם הורים טובים, שמוכנים לקבל את רצון הבן אם הוא יראה נחישות
ברצותו רמה גבוהה יותר של הידורים, ולא יערימו בדרכו קשיים." ;
    jbo:question_text "כאשר מצוות סוכה מתנגשת עם מצוות כיבוד הורים, (שלא מרשים לישון בסוכה), מה עושים?" ;
    jbo:rabbi <http://www.yeshiva.org.il/ask/?orderby=3> ;
    jbo:title "התנגשות בין מצוות סוכה לכיבוד הורים" .

<http://www.yeshiva.org.il/ask/7> a jbo:Question ;
    jbo:answer_text "בעופות, יש כאלו שמקפידים רק על בדיקה מדגמית בריאות, ויש כאלו שעושים בדיקה מליאה. יש כאלו שבודקים את צומת
הגידין ויש כאלו שלא בודקים. מצד הדין לא צריך לבדוק את צומת הגידין, כי רוב התרנגולות כשרות, ואפשר ללכת
לפי הרוב, אבל יש שנחתך אצלן צומת הגידין או נשברה עצם ונקרעים חלק מהגידין ברגל ואז התרנגולת טריפה. אז
יש בזה כמה מדרגות של הידורים. ולכן אנחנו הרבה פעמים מבקשים מהמשגיח בישוב שיפנה לבתי חרושת, לשאול אותם
באיזו מדרגת כשרות המוצר נמצא. האם זו כשרות מהדרין או כשרות רגילה.חומרא צריכה להיות חומרא אמיתית, לא
חומרא של קולא. אם מישהו מחפש כשרות "למהדרין" הוא אינו פוגע במערכות הכשרות הכללית. מה גם שהיום כל דבר
שיש עליו הכשר "מהדרין" פרטי, יש עליו גם הכשר כללי." ;
    jbo:question_text "האם ראוי להחמיר בכשרות עופות?" ;
    jbo:rabbi <http://www.yeshiva.org.il/ask/?orderby=3> ;
    jbo:title "להחמיר בכשרות עופות?" .

<http://www.yeshiva.org.il/ask/70> a jbo:Question ;
    jbo:answer_text "חלב עכו"ם נאסר על ידי חכמים, מחשש שערבבו בו חלב אסור. הרב משה פיינשטיין זצ"ל שהיה מוחזק כפוסק של ארצות
הברית, הקל ופסק שמותר להשתמש באבקת חלב של עכו"ם. הסיבה לכך היא ששם המדינה מקפידה מאוד שלא יערבבו חלב
אסור עם חלב מותר ומטילה קנסות חמורים על מי שעושה כך. סיבה נוספת שהוא הקל היא שאבקת חלב יצאה מהגדר של
שם חלב.רוב הפוסקים בארצות הברית קיבלו את פסיקתו, כשם שהם קיבלו את פסיקותיו האחרות שלו לקולא, דוגמת ההיתר
לשימוש בשמן כותנה בפסח, שהתקבל אפילו בקרב חסידי חב"ד, שמאוד מקפידים ונזהרים בפסח. אולם הרבנים הראשיים
בארץ ישראל, פסקו שבארץ ישראל יש לנהוג לחומרא ולא להשתמש באבקת חלב של עכו"ם, קל וחומר שלא בחלב עכו"ם.ואני
אומר, שיש לחלק בין לכתחילה לדיעבד. לכתחילה יש להחמיר ולא להשתמש באבקת חלב של עכו"ם. אולם בדיעבד, אם
התברר שיש במוצר אבקת חלב של עכו"ם, אין צורך לזרוק אותו וניתן לאוכלו. כיום צריך להזהר גם במוצרים שמיוצרים
בארץ, כדוגמת המוצרים של "עלית", שפעם נזהרה בנושא זה, והיום היא משתמשת במוצריה באבקת חלב עכו"ם, מלבד
מוצרי "מגדים", שם יש הקפדה על כך.צריך לדעת, שגם אם בטל הטעם הגלוי שגרם לתיקון תקנת החכמים, עדיין לא
בטלה התקנה. הטעם לכך הוא שתקנת חכמים אינה רק תקנה לגברא, אלא שיש סיבות עמוקות נוספות שגרמו לתיקונה,
ולא תמיד חז"ל פרשו לנו אותם. לכן, לכתחילה טוב להחמיר בדברים האלו, אבל בדיעבד יש למקל על מי לסמוך.לתשובת
הרב דב ליאור שליט"א" ;
    jbo:question_text "מה ההבדל לדינא בין חלב עכו"ם לבין אבקת חלב עכו"ם?" ;
    jbo:rabbi <http://www.yeshiva.org.il/ask/?orderby=3> ;
    jbo:title "הבדל שבין אבקה לחלב עכו"ם" .

<http://www.yeshiva.org.il/ask/72> a jbo:Question ;
    jbo:answer_text "אין הלכה ברורה שאוסרת לגברים ולנשים לשבת באותו אולם בלי שתהיה מחיצה ביניהם. אבל, אני חושב שבחתונות של
בני הישיבות צריך מאוד להשתדל ולהפריד במידת האפשר.אך צריך לזכור שיש הרבה משפחות שהפרדה כזו לא שייכת אצלם.
מפני שבאים בני משפחה רחוקים או חברים חילוניים מהעבודה שחוץ מאבי החתן הם אינם מכירים אף אחד, ולא שייך
להפריד את הבעל והאשה.לכן צריך להכין שלושה סוגי שולחנות. שולחנות לגברים, שולחנות לנשים ושולחנות משפחתיים." ;
    jbo:question_text "מה גדר חיוב ההפרדה בין גברים לנשים בזמן שמחות?" ;
    jbo:rabbi <http://www.yeshiva.org.il/ask/?orderby=3> ;
    jbo:title "הפרדה בין נשים לגברים בשמחות" .

<http://www.yeshiva.org.il/ask/73> a jbo:Question ;
    jbo:answer_text "אדם יכול לחסוך בתוכנית חסכון, שבה כל כספו מושקע באגרות חוב ממשלתיות. במקרה כזה אין צורך להזדקק אפילו
ל"היתר עיסקא", מפני שההלכה היא שלממשלה ולמועצות מקומיות אין אסור ריבית. הטעם לכך הוא, שלממשלה גדר של
ציבור, ולציבור אין איסור ריבית. מאותו הכח, רשאיות הממשלה והמועצות להטיל קנסות ולגבות ריבית ואין בכך
איסור. דיון דומה מצאנו בשאלה האם המדינה צריכה למכור את חמצה? יש צד לומר שהיא אינה צריכה למכור, מפני
שהחמץ לא שייך לאף אחד, שהרי המדינה היא ישות עצמאית, שלא ניתן לחלק את רכושה באופן כזה שכל אזרח יקבל חלק
מסוים. יש לה גדר של ציבור, שהוא שונה לחלוטין מגדר של שותפות. לכן, לבנק הדואר שהוא בנק ממשלתי יש עדיפות
על בנקים אחרים שהם פרטיים, אך גם באלו ניתן לחסוך, אלא שאז יש לסמוך על "היתר עסקא".אף שאיני רוצה להורות
הלכה למהדרים, אי אפשר להתעלם מכך שכיום הכסף הפך להיות העסק. שלא כמו בדורות הראשונים שאז מי שהיו ברשותו
נכסים או קרקעות היה נחשב לעשיר, הרי שהיום מי שברשותו כספים הוא הנחשב לעשיר, כסף הוא רכוש ועובדים איתו.
ועל כן קל יותר להסתמך על היתר עסקא. חשוב לזכור שכל העולם נוהג לנהל חשבונות בבנקים ולסמוך על ההיתר עיסקא
של הבנק, אפילו במצב של אוברדראפט. כאלו הם סדרי החיים, ולכל בנק יש כיום "היתר עיסקא" מסודר על ידי רבנים
טובים, ואפשר לסמוך עליו. אמנם, פעם ניסו תוך התיעצות עם הרב שלמה זלמן אוירבך זצ"ל ושאר גדולי הדור, לעשות
חשבון בנק למהדרין, כזה שיהיה אליבא דכולי עלמא, אך בסופו של דבר לא היה ביקוש לתוכנית זו והיא לא יצאה
לפועל.לבירור דין חברות ממשלתיות שכל מניותיהן בידי הממשלה ודין חברות שהופרטו חלקית ומניותיהן שייכות גם
לאנשים פרטיים לחץ כאן." ;
    jbo:question_text "האם לכתחילה ניתן לפתוח חשבון בנק, או שיש בכך בעיה בעיקר במצב של "אוברדראפט"? והאם יש עדיפות לבנק הדואר
שהוא בנק ממשלתי או לתכנית שצמודה למדד?" ;
    jbo:rabbi <http://www.yeshiva.org.il/ask/?orderby=3> ;
    jbo:title "בעיות הלכתיות בפתיחת חשבון בנק" .

<http://www.yeshiva.org.il/ask/75> a jbo:Question ;
    jbo:answer_text "אינני מבין את השאלה. אולי הכוונה לזכרון פנימי שבו הנשמה זוכרת את שורשה, וממנו שורש האמונה. וכיוצא בזה
אמרו חז"ל, שהתינוק לומד את כל התורה, וכשיוצא בא מלאך ומכה על פיו ומשכיחו. ובארו שבכל זאת יש בלימודו
הקודם תועלת, שהלימוד שיעשה אח"כ אינו חדש לגמרי, והלומד חש שהוא חוזר על עצמיותו." ;
    jbo:question_text "האם ישנו עומק רוחני-תורני לתחושת הדה-ז'ה-וו (כשאדם חווה משהו וחש במעורפל שדבר זה כבר אירע לו פעם, אך
קשה לו להיזכר מתי ואיך בדיוק- Deja vu)?" ;
    jbo:rabbi <http://www.yeshiva.org.il/ask/?orderby=2> ;
    jbo:title "תחושת דה-זה-וו" .

<http://www.yeshiva.org.il/ask/76> a jbo:Question ;
    jbo:answer_text "שלום רבשאלתך יסודית.ככלל, כל אדם באופן טבעי מאמין, ועל אחת כמה וכמה יהודי. נשמתו קשורה בבורא ויונקת את
חייה ממנו, ומתוך כך הוא קשור בה' ומאמין בו. אלא שאחר שהוא מאמין, הוא צריך לגלות את האמונה גם בשכלו,
גם ברגשותיו וגם במעשי המצוות, כך שכל מרכיבי אישיותו יהיו כלי לגילוי האמונה. לפיכך צריך לבאר את האמונה
גם בשכל, ולראות שגם על פי השכל - האמונה הגיונית ומתקבלת ומבארת את המציאות באופן השלם ביותר. ובכלל זה
גם הביאורים על בריאת העולם וכיוצא בזה.בנוסף לכך, למרות שהאדם באופן טבעי מאמין, פעמים רבות הוא מסביר
לעצמו את האמונה באופן עקום ומגושם, וכיוון שהוא סבור שזאת האמונה, כפי שהוא הגדירה בטעות, מתעוררות לו
עליה קושיות רבות. וצריכים לחזור ולבאר את האמונה בצורה נכונה, ואז כשיוסרו הקושיות ממילא יחזור להאמין
ואמונתו תהיה שלמה בלא שום ספקות.הנושא ארוך ורחב, וזה מה שביכולתי לבאר במסגרת זו. מומלץ מאוד ללמוד את
ספר הכוזרי. " ;
    jbo:question_text "מה צריכה להיות הדרך לאמונה?האם צריך לבסס את האמונה על הוכחות שכליות לקיום מעמד הר סיני שאפשר במידה מסויימת
להטיל בהן ספק (יש לי בהן הטלת ספיקות)או שכמו ששמעתי ממספר רבנים צריך לבסס את האמונה על קשר עם הקב"ה
מתוך ראיית התורה ועמקותה?האם בכלל אפשר להגיע להכרה שלימה באמונת ישראל בעזרת דבר שכזה? אם כן הייתי מעוניין
לדעת איך." ;
    jbo:rabbi <http://www.yeshiva.org.il/ask/?orderby=2> ;
    jbo:title "הדרך לאמונה" .

<http://www.yeshiva.org.il/ask/8> a jbo:Question ;
    jbo:answer_text "מגמת הישיבה היא, שהתלמידים ילמדו מספר שנים, ורק אחר כך יצאו וישפיעו על אחרים. ואכן רובם של האנשים מגיע
לשלב בלימוד, שבו הם מרגישים צורך להוציא החוצה את תורתם ולהשפיע על אחרים, ושאם הם ימשיכו ללמוד בישיבה
הם יתחילו לדרוך במקום.לכן, כל זמן שאדם עולה ומתקדם בתורה אסור לו לעצור. אבל כאשר יש עצירה בהתקדמות,
והלומד מרגיש שהוא מתחיל לדרוך במקום, וכשהוא בא לבית המדרש, אין לו אותה החיוניות ואותו המרץ כמקודם, מכיוון
שהוא כבר שובע בלימוד, אז הוא צריך דחיפה חדשה. וכדאי לו לפנות לדרך החינוך, תוך כדי המשך הלימוד. והשילוב
הזה, יתן לו דחף חדש להתקדמות בלימודים.ישנם גם יחידי סגולה, שלהם יש חשק פנימי ללמוד וללמוד, והצמאון שלהם
לתורה הוא חזק. לכן יש ערך גדול מאד שהם ימשיכו בלימודם, יגיעו למדרגות גבוהות, ויתרמו את תרומתם בעצם לימודם.
אבל, אני חושב שזה מיעוט קטן, ואם יש כאלה הם מעטים ויחידי סגולה, אולם יש מקום גם למהלך כזה." ;
    jbo:question_text "האם מגמת הישיבה היא, שלאחר שנים של למוד, אנשים יצאו לכוון של חינוך והשפעה מעשית, או שמא, המגמה היא, שאנשים
ישארו לאורך זמן בישיבה?" ;
    jbo:rabbi <http://www.yeshiva.org.il/ask/?orderby=3> ;
    jbo:title "מגמת הישיבה בהכונת תלמידיה" .

<http://www.yeshiva.org.il/ask/81> a jbo:Question ;
    jbo:answer_text "בהחלט ראוי לבדוק את כשרות חומר הציפוי של כלי בישול, כיון שישנם ציפויים העשויים מן החי ועלולות להיות איתם
בעיות כשרות.יש הבדל בדין אם הכלי המדובר זקוק לליבון קל או ליבון חמור וכן אם מדובר על ציפוי ממינו או
ציפוי בזכוכית וכד'. בעיקרון, ציפוי ממינו לא יועיל בכלי ראשון הזקוק לליבון חמור כיון שהציפוי פולט את
הבלוע במחבת כמו הכלי עצמו." ;
    jbo:question_text "שלום לכבוד הרב.האם ניתן להכשיר מחבתות טפלון ושאר "אל דבק" ע"י ציפוים מחדש בחומר הנ"ל ? (בהנחה שלא ישרדו
ליבון חמור)?בברכה.א.ל.פרת’ אוסטרליה" ;
    jbo:rabbi <http://www.yeshiva.org.il/ask/?orderby=5> ;
    jbo:title "הכשרת מחבת" .

<http://www.yeshiva.org.il/ask/82> a jbo:Question ;
    jbo:answer_text "האפשרות להשתמש בעלי נענע טריים שאינם מגידול ללא תולעים (גוש קטיף) היא כדלהלן:א' - לשטוף את העלים בצורה
יסודית תחת ברז מים זורמים.ב' - להשרות את העלים השטופים במי מלח או מי חומץ במשך כ-10 דקות.ג' - לבדוק
את העלים היטב באור שמש.ד' - על הצד היותר טוב, כדאי להשתמש בעלים רק על ידי סינון במסננת (רצוי דרך צמר
גפן), אך לאחר הבדיקה המדוקדקת אין בכך חובה." ;
    jbo:question_text "בספר "בדיקת המזון כהלכה" כותב הרב ויא שאי אפשר לבדוק עלי נענע טריים מתולעים.האם זוהי שורת הדין (שיוצא
ממנה שאי אפשר להשתמש בעלים כאלו כמעט בכלל), או שישנן דעות שניתן לסמוך עליהן, המתירות את השימוש בעלים
אלו?אם כן, איך בודקים אותם?" ;
    jbo:rabbi <http://www.yeshiva.org.il/ask/?orderby=5> ;
    jbo:title "האם ניתן לבדוק עלי נענע מתולעים?" .

<http://www.yeshiva.org.il/ask/83> a jbo:Question ;
    jbo:answer_text "מותר להכנס עם מחשב נייד או תקליטורים, שבהם מאגרי מידע של דברי קודש לשרותים. מפני שהם מוצפנים ואינם מופיעים
בצורת כתיבתם, שרק באופן זה חלה עליהם קדושה. וכשהם מוצפנים דינם קל יותר מדין כתבי קודש המכוסים בשני כיסויים,
שמותר להכנס עמהם לשירותים. אמנם מצד הכבוד יש הידור לכסותם, אבל אין בזה חובה. אמנם אם כתובים עליהם פסוקים
מבחוץ, מפני אותם פסוקים צריך לכסותם.לתשובת הרב בנושא מחיקת קלטות עם דברי קודש.לתשובת הרב דב ליאור בנושא
מחיקת שם ה' מצג סלולרי." ;
    jbo:question_text "מה דינו של מחשב נייד שיש עליו קבצי קודש, לעניין קדושה, כניסה למקומות מטונפים, חדרי שירותים וכד’...? השאלה
שייכת גם לגבי קלטות, דיסקים וכו’." ;
    jbo:rabbi <http://www.yeshiva.org.il/ask/?orderby=2> ;
    jbo:title "מחשב נייד במקומות מטונפים" .

<http://www.yeshiva.org.il/ask/85> a jbo:Question ;
    jbo:answer_text "מצד שביתת כלים אין איסור, שהלכה כבית הלל.האיסור הוא מצד מסייע לדבר עברה. ולכן אם קרוב לודאי שיסע בשבת,
צריך לומר לו שאסור לך להיות שותף בחילול השבת, ולכן לצערך הרב אינך יכול לתת לו את הרכב." ;
    jbo:question_text "אני עובד בחברת סלקום ומחזיק ברשותי רכב חברה לשימוש העבודה ולשימושי הפרטי. לאחרונה נתקלתי בבעיה בה ביקש
עובד אחר של החברה להשאיל את הרכב לסוף-שבוע לצורך נסיעה לאילת.חשוב לציין כי מבחינת החברה העניין מותר
ואף מקובל. האם מותר להשאיל את הרכב למחלל שבת שבין כה וכה יסע בשבת השאלה רק האם זה יהיה עם הרכב הפרטי
שלו או ברכב שברשותי, האם נכנס כאן השיקול של דרכי שלום, האם שביתת כלים חלה על רכב שהוא לא שלי אלא רק
בחזקתי? חשוב לציין כי בסופו של דבר ההחלטה היא שלי בלבד." ;
    jbo:rabbi <http://www.yeshiva.org.il/ask/?orderby=2> ;
    jbo:title "השאלת רכב חברה בשבת לחילוני" .

<http://www.yeshiva.org.il/ask/86> a jbo:Question ;
    jbo:answer_text "מקורות לפיקוח נפש:ויקרא י"ח, ה' "ושמרתם את חוקותי... וחי בהם". (כדאי להשוות את ביאור רש"י ותרגום אונקלוס).מסכת
יומא דף פ"ה ע"ב "תניא: מנין לפיקוח נפש שדוחה את השבת..." וכו';רמב"ם פרק ה' מהלכות יסודי התורה. להשוות
ללשונו הזהב בפרק ב' הלכה ג' מהלכות שבת, וזו לשונו: "כשעושים... ואסור להתמהמה בחילול שבת לחולה שיש בו
סכנה, שנא' "אשר יעשה אותם האדם וחי בהם" - ולא שימות בהם, הא למדת שאין משפטי התורה נקמה בעולם, אלא רחמים
וחסד ושלום בעולם".יש להאיר על לשון הרמב"ם "ברחמים" מהגמרא בברכות דף ל"ג ע"ב: "האומר על קן ציפור יגיעו
רחמיך משתקין אותו", ומבארת הגמרא מפני שעושה מידותיו של הקב"ה רחמים ואינם אלא גזירות. הרי מתבאר שאין
טעמי המצוות רחמים כפשוטו אלא גזירות;ובנוסף - בשו"ע יורה דעה סימן קנ"ז.הערה: אין חילוק בספרות ההלכה בין
פיקוח נפש דרבים לבין פיקוח נפש דיחיד." ;
    jbo:question_text "איפה אפשר למצוא מקורות על פיקוח נפש?" ;
    jbo:rabbi <http://www.yeshiva.org.il/ask/?orderby=5> ;
    jbo:title "מקורות לפיקוח נפש" .

<http://www.yeshiva.org.il/ask/88> a jbo:Question ;
    jbo:answer_text "עד לפני מספר שנים היו משתמשים לניפוי קמח רגיל בנפות של 40 מש, (מש היא מידת הצפיפות של החרירים בנפה. ככל
שהמש יותר גבוה - צפיפות הנפה גבוהה יותר). בבדיקות מעבדה הוכח שישנם סוגים של תולעים ושאר בע"ח זעירים
העוברים דרך המסננות הללו ולכן הוחלט בכל הבדצי"ם שצפיפות המינימום שתידרש לסינון קמח רגיל היא 50 מש. מרבית
הנפות הביתיות הן של 60 מש והן מהודרות לשימוש, אבל צריך לאמת את הדבר (יש לדרוש בזמן הקניה נפה של 50 מש
לפחות).לנפה של 26 מש אין שימוש הלכתי כיון שהיא לא יעילה כלל לברירה מתולעים וניתן להשתמש בה לקבלת מרקם
אחיד של תערובת בלבד." ;
    jbo:question_text "באיזה נפה צריך להשתמש לצורך ניפוי קמח רגיל? ב"שיחת השבוע" התפרסם שצריך להשתמש בנפה  60-70 מש. הסתכלתי
בנפה שקניתי, וראיתי תוית: 26 מש. מה עלי לעשות?" ;
    jbo:rabbi <http://www.yeshiva.org.il/ask/?orderby=5> ;
    jbo:title "מהו גודל הנפה?" .

<http://www.yeshiva.org.il/ask/89> a jbo:Question ;
    jbo:answer_text "שאלות מסוג זה חייבות להאמר בזהירות כיון שפעמים וכל הסניף נשען עליך ולומר לך לעזוב זה קל אבל לא פשוט ונכון
כלל, על כן אשתדל לתת עקרונות שעל פיהם צריך לפעול, אבל באופן מעשי יש לשאול רב המכיר אותך אישית ואת מצב
הסניף. אכן, בהדרכה מעורבת יש בעיה. חלקה הלכתית וחלקה רוחנית. מבחינה הלכתית יבשה להדריך עם בת זו בעיה
שכן פעמים ישנה קלות ראש הגורמת לכמה חסרונות: רצינות ההדרכה נפגמת ואינכם מהווים דוגמא טובה לחניכים שלכם.
כמו כן בעיות הקשורות אליכם באופן אישי - או אצלך, או אצלה או אצל שניכם.בכלל בגיל הזה, כמו שאמרו חכמינו,
יש יותר מדי רגשות ופחות מדי כלים כדי לבלום, להגביל ולתעל אותם נכון. לכן, אומר הרב קוק בספרו 'מוסר אביך'
בחלק 'מידות ראיה', שבאמת מן הדין היה מקום לדרוש בשלום כל אדם מצד הנימוס ודרך ארץ, אך מפני הצניעות נדחתה
מידת דרך ארץ ממקומה. על כן, בכדי לא להכנס לבעיות, לא הלכתיות ולא רוחניות, רצוי ככלל לבנות מערכות נפרדות
המעניקות את החינוך הטוב והמדויק ביותר לכל מין. כל זה בהסתייגות אחת האומרת שלפעמים, לפי הצורך, יש מקום
לאחר בדיקת הסניף והאדם המדובר, להתיר הדרכה מעורבת כהוראת שעה.כיון שהנך בן 16 הייתי ממליץ עקרונית להכנס
להיתרים של הוראת שעה בגילאים יותר מאוחרים. מעשית עדיף לעזוב את ההדרכה ולא להיכנס לבעיות של הרהורים המורידים
את האדם מדחי אל דחי. יש להתייעץ עם רב המכיר את הסניף ובינתיים להשתדל להגביר את העיסוק באור והוא יסלק
את החושך.הרב משה אליה." ;
    jbo:question_text "אני מדריך בבני עקיבא ויש לי בעיה שאני חושב לפעמים על אחת המדריכות בסניף וזה לא מרפה ממני. מה לעשות? " ;
    jbo:rabbi <http://www.yeshiva.org.il/ask/?orderby=11> ;
    jbo:title "בעיות צניעות בהדרכה" .

<http://www.yeshiva.org.il/ask/9> a jbo:Question ;
    jbo:answer_text "אכן, מבחינת הכמות, אנחנו מקדישים את רוב זמננו ללימוד הגמרא ורק זמן מועט ללימוד האמונה. אך מבחינת האיכות,
לשעות המעטות של לימוד האמונה יש ערך עיקרי מאד. הרב צבי יהודה זצ"ל היה אומר תמיד, שליבו של האדם הוא העיקר,
ולמרות זאת הוא קטן. כאשר הלב הוא בגודל המתאים הוא משפיע על כל הגוף, ולא אומרים, בגלל שהוא משפיע על כל
הגוף הוא צריך להיות גדול.אותו היחס יש לשעות לימוד האמונה. אמנם, מבחינת הכמות הן מעטות, אך מבחינת האיכות,
הן פועלות על כל היום כולו, והן גורמות לכך שכל הלימוד וכל המעשים שהאדם עושה הם אחרים. ויוצא שלא השעות
האלה בלבד הן השעות שאדם עוסק במוסר, אלא במהלך כל היום הוא פועל לפי אותן שעות, ולזה התכוון גם בעל ה"מסילת
ישרים".אני חושב, שבישיבה יש פורפורציה נכונה, בין לימודי הגמרא והאמונה, והיא משתנה מאחד לשני. אבל פחות
או יותר, האנשים מקדישים כשעה עד שעתיים ביום ללימוד אמונה, שזה זמן מספיק. והלימוד הזה צריך להיות איכותי
מאד, ואז הוא ירומם את כל היום כולו." ;
    jbo:question_text "בהקדמת הרמח"ל מבואר, שההתקדמות במידות היא העיקר ולא הפלפולים. אם כן מדוע בישיבות, לימוד הגמרא הוא העיקר,
ואילו לימודי המוסר והמחשבה תופסים רק חלק קטן מסדר היום?" ;
    jbo:rabbi <http://www.yeshiva.org.il/ask/?orderby=3> ;
    jbo:title "לימודי גמרא , מוסר ומחשבה" .

<http://www.yeshiva.org.il/ask/90> a jbo:Question ;
    jbo:answer_text "על נסיעה של ארבעה ק"מ צריכים לומר תפילת הדרך, ובדרך מסוכנת אף אם היא ק"מ אחד. ובכל יום אומרים תפילה אחת
על כל הנסיעות. ואדם שחשב שיסע ביום אחד נסיעות מסוימות ולא יותר, ולבסוף התברר לו שעליו לנסוע עוד נסיעות,
יאמר עוד פעם תפילת הדרך, על מה שלא חשב בתחילה. וחייל מכוון באופן טבעי על כל נסיעות היום, כפי מה שיידרש
ולכן יאמר את התפילה פעם אחת ביום.לגבי ברכת הגומל, אם המקום היה מסוכן במידה מסוימת, אחר סיום הקו, יברך
הגומל.עוד בנושא זה." ;
    jbo:question_text "אני כרגע בשרות סדיר בצה"ל. יוצא לי מידי פעם לנסוע ברק"ם. אני מתלבט מדי פעם האם עלי לברך "תפילת הדרך"
בנסיעה מבצעית בשטח." ;
    jbo:rabbi <http://www.yeshiva.org.il/ask/?orderby=2> ;
    jbo:title "תפילת הדרך ביציאה לפעילות" .

<http://www.yeshiva.org.il/ask/93> a jbo:Question ;
    jbo:answer_text "העיקר הוא לכרוע בעת ההגבהה, כפי שכתב בשו"ע או"ח קלד, ב: "שמצווה על כל אנשים ונשים לראות הכתב ולכרוע,
ולומר וזאת התורה וגו'". ואינני זוכר מקור לכך שמצווה לנשק בזרת אבל הוא ביטוי של חיבה לתורה. וכנראה שנהגו
לנשק בזרת שהיא האצבע הקטנה, לבטא נגיעה עדינה של כבוד שיש לנו כלפי התורה. ויש נוהגים לנשק הציצית, שהיא
מזכירה את כל מצוות התורה." ;
    jbo:question_text "שלום, רציתי לשאול מדוע כשמוציאים את ספר התורה ואומרים: "וזאת התורה אשר שם משה לפני בני ישראל" וגו, אז
מרימים את זרת יד ימין או שמאל אל עבר ספר התורה?מדוע מצביעים על ספר התורה דווקא בעזרת הזרת?" ;
    jbo:rabbi <http://www.yeshiva.org.il/ask/?orderby=2> ;
    jbo:title "הנפת הזרת על ספר תורה" .

<http://www.yeshiva.org.il/ask/94> a jbo:Question ;
    jbo:answer_text "1. ישנם שני סוגי מדרשים המוכרים לנו - מדרשי האגדה ומדרשי ההלכה. מדרשי ההלכה הם לקט דברי הלכה שאמרו התנאים
על פי סדר פרשות השבוע, המחולקים לשמותיהם לפי חומשי התורה. כך מדרש ההלכה לספר שמות נקרא מכילתא, המדרש
לספר ויקרא נקרא ספרא והמדרשים לספרים במדבר ודברים נקראים סיפרי (סיפרי במדבר וסיפרי דברים). המכילתא עצמה
נחלקת לשניים - מכילתא דר' ישמעאל, היא המוכרת יותר ועליה גם נכתבו פירושים רבים יותר (פירוש המלבי"ם על
התורה מבוסס עליה וכן ספר 'עמק הנצי"ב'), ומכילתא דר' שמעון בר יוחאי שהתגלתה בגניזה בקהיר רק לפני כחמישים
שנה והיא מפוזרת יותר ובלולה מעוד ספרים (קטעים ממדרש הגדול ועוד).2. ספר התודעה חובר ע"י הרב אליהו כי-טוב
לפני מספר שנים והוא מבאר את דיני המועדים, מנהגיהם השונים והמקורות להם. הספר מסודר לפי חודשי השנה והוא
מקיף את מעגל החגים של העולם היהודי.כל טוב." ;
    jbo:question_text "מהי המכילתא? מהו ספר התודעה?" ;
    jbo:rabbi <http://www.yeshiva.org.il/ask/?orderby=11> ;
    jbo:title "ביוגרפיה של ספרים" .

<http://www.yeshiva.org.il/ask/95> a jbo:Question ;
    jbo:answer_text "במצב שאדם אכל במסעדה כשרה, והתברר שהאוכל טרף. או שקנה תפילין מאדם ירא שמיים, והתברר שהיו פסולות. אין
בידו איסור בשגגה אלא הוא אנוס. על שגגה אדם חייב כפרה, אבל כאן שהשתדל כראוי לקיים המצווה ולא הצליח, אינו
שוגג אלא אנוס. ובתלמוד קידושין סו, ב, לגבי כהן שהקריב קרבנות רבים על המזבח והתברר שהיה חלל ופסול לכהונה,
אין בעלי הקרבנות צריכים להקריב מחדש את קרבנם, שנאמר ברך ה' חילו. ובאתוון דאוריתא  כלל יג כתב שבמצוות
שבין אדם למקום העובר באונס פטור לגמרי מעונש. ובספר דעת קדושים לט, ט, כתב לגבי תפילין שנתברר שהיו פסולות,
שקיים המצווה בהן מפני שהיה אנוס. אמנם מצד מידת חסידות יכול אדם להרהר תשובה בליבו, שלא זכה שמן השמיים
יסייעוהו לקיים המצווה כראוי. ובמיוחד בענייני אכילה, יש מקום להצטער על שלא זכה להיות אפילו כחמורו של
ר' פנחס בן יאיר (חולין ז) שהרגיש באיסור ולא אכל טבלים." ;
    jbo:question_text "שאלתי היא לגבי עבירה שנעשתה בשוגג. דוגמה: ביקרתי במסעדה עם הכשר, ובדיעבד מתברר שעקב רשלנות או חטא של
צוות המסעדה, אכלתי טריפה. האם משהו מהחטא של אכילת מזון אסור דבק בי או שהשגגה שלי פוטרת אותי (עשיתי את
מה שניתן לעשות באופן הסביר ביותר) ?" ;
    jbo:rabbi <http://www.yeshiva.org.il/ask/?orderby=2> ;
    jbo:title "חטא בשגגה" .

<http://www.yeshiva.org.il/ask/98> a jbo:Question ;
    jbo:answer_text "צריך אדם לאהוב את הטובים, את עובדי ה', את אלו המגלים שמו בעולם. ולכן באופן טבעי ראוי להרגיש יותר קשר
וחיבה לשירים העוסקים בעבודת ה', באהבת העם והארץ.וכבר אמרו חכמים טוב לאדם בקב שלו מתשעה קבין של חברו,
וכמה חבל על שיהודי אינו מרגיש שהמוזיקה החסידית היא שלו, ולעומת זאת חש שהמוזיקה הלועזית היא שלו. כמובן
שגם המוזיקה המזרחית והישראלית העוסקת בנושאים טובים, היא חשובה וטובה ושלנו כחסידית.אמנם זה טבעי שבמוזיקה
הלועזית יש גיוון רחב ויותר חידושים. למשל יש יותר ממליארד דוברי אנגלית, וכמספר הזה דוברי ספרדית. ואפילו
דוברי גרמנית וצרפתית יש יותר ממאה מליון. ולכן ברור שתעשיית המוזיקה שלהם יכולה להשקיע הרבה יותר כספים
ביוצרים ובעיבודים ובהפקות, והתוצאות בהתאם. אע"פ כן, אי אפשר להתעלם מההשגים הגדולים של המוזיקה החסידית
והישראלית, שמצליחה הרבה יותר מכפי כמות צרכניה, ומשנה לשנה הרמה עולה, ומופיעים שירים מצויינים שפורטים
על נימי הנפש, עד שנראה לי, כיהודי, שהם היפים ביותר בעולם." ;
    jbo:question_text "האם ראוי להעדיף מוזיקה חסידית, ומדוע המוזיקה החסידית ברמה נמוכה מהמוזיקה הלועזית?" ;
    jbo:rabbi <http://www.yeshiva.org.il/ask/?orderby=2> ;
    jbo:title "מוזיקה חסידית או לועזית?" .

<http://www.yeshiva.org.il/ask/99> a jbo:Question ;
    jbo:answer_text "כתבתי שהכלאה לרב ישראלי מותרת, ויש אוסרים. ובכל מקרה את המין שנוצר אחר ההכלאה מותר לשתול, וממילא ברור
שמותר לאכול, ומברכים עליו בורא פרי העץ." ;
    jbo:question_text "שלום רב,לשאלתי:מהן ההשלכות ההלכתיות של הכלאת שני מיני עצים? ענף תפוז ע"ג כנת חושחש? אפרשזיף? וכו’קבלתי
את התשובה:הכלאה שונה מהרכבה. הרכבת שני מיני עצים שונים זה על זה אסורה מהתורה. ואילו הכלאה נעשית באבקנים
וכו’:לא קבלתי מענה לסוגיות:1. לאיזו הגדרה משויכים עצי ההדר שרובם ככולם מורכבים ע"ג כנת חושחש. כמו כן
הדבר נעשה ברוב העצים המוכרים לנו, נשירים, מנגו ועוד.2. לאיזו הגדרה משויך האפרשזיף?" ;
    jbo:rabbi <http://www.yeshiva.org.il/ask/?orderby=2> ;
    jbo:title "הרכבת עצים" .

